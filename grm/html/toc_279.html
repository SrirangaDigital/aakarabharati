<!DOCTYPE html>
<html lang="en">
<head>
	<meta http-equiv="Content-Type" content="text/html; charset=utf-8" />
	<link href="style/reset.css" media="screen" rel="stylesheet" type="text/css" />
	<link href="style/style.css" media="screen" rel="stylesheet" type="text/css" />
	<link rel="shortcut icon" type="image/ico" href="images/logo.ico" />
	<script type="text/javascript" src="js/jquery-2.0.0.min.js" charset="UTF-8"></script>
	<script type="text/javascript" src="js/treeview.js"></script>   
	<title>ಗ್ರಂಥರತ್ನಮಾಲಾ</title>
</head>

<body>
	<div class="page">
        <div class="header">
            <ul class="nav">
                <li><a class="nav_kan" href="../index.html">ಮುಖಪುಟ</a></li>
				<li>|</li>
				<li><a class="nav_kan" href="granthamala.html">ಗ್ರಂಥರತ್ನಮಾಲಾ</a></li>
				<li>|</li>
                <li><a class="nav_kan" href="about.html">ಒಳನೋಟ</a></li>
				<li>|</li>
                <li><a class="nav_kan" href="anuvadakaru.html">ಅನುವಾದಕರ ಪಟ್ಟಿ</a></li>
				<li>|</li>
                <li><a class="active nav_kan" href="purana_list.html">ಸಂಗ್ರಹ</a></li>
				<li>|</li>
                <li><a class="nav_kan" href="search.php">ಹುಡುಕಿ</a></li>
            </ul>
        </div>
        <div class="mainbody">
            
<div class="treeview"><div class="book">ಶ್ರೀ ಗಣೇಶ ಪುರಾಣಂ  &ndash;  ಸಂಪುಟ ೮</div><div class="starting_page"><a href="../Volumes/279/index.djvu" target="_blank">ಆರಂಭಿಕ ಪುಟ</a></div><div class="toc_title">ವಿಷಯಾನುಕ್ರಮಣಿಕೆ</div><ul id="ul_id1">
	<li id="li_id1"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0001.djvu&amp;zoom=page" target="_blank">೧೩೩ನೆಯ ಅಧ್ಯಾಯ</a></span>
	<ul class="dnone" id="ul_id2">
		<li id="li_id2"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0001.djvu&amp;zoom=page" target="_blank">ವರೇಣ್ಯ ಮಹಾರಾಜನ ಅರಮನೆಯಲ್ಲಿ ಬಗವಾನ್‍ ಶ್ರೀ ಗಜವದನನು ಅವತರಿಸಿದನೆಂದು ಹೇಳಿದೆಯಲ್ಲವೇ? ಅಲ್ಲಿ ಜನಿಸಿದ ಶಿಶುರೂಪೀ ದೇವನು ಯಾವ ಯಾವ ಅದ್ಭುತ ಲೀಲೆಗಳನ್ನು ತೋರಿಸಿದನು ಎಂಬುದನ್ನು ವಿವರವಾಗಿ ತಿಳಿಸಬೇಕೆಂದು ವ್ಯಾಸರು ಕಮಲಸಂಭವನನ್ನು ಕುರಿತು ಪ್ರಶ್ನಿಸಿದುದು. ವ್ಯಸರ ಉತ್ಸಾಹಪೂರ್ಣವಾದ ಪ್ರಶ್ನೆಗೆ ಹುರುಪುಗೊಂಡ ಹಿರಣ್ಯಗರ್ಭನು ದೇವನ ಚರಿತ್ರೆಯು ಮಹಾ ಮಹಿಮೆಯುಳ್ಳದ್ದೆಂದೂ, ಸಕಲ ದುರಿತೋಪಕ್ಷಯಕಾರಕವೆಂದೂ ವರ್ಣಿಸಿ, ಮುಂದಿನ ಚರಿತ್ರೆಯನ್ನು ಹೇಳಲುಪಕ್ರಮಿಸಿದುದು. ರಾಜಪತ್ನಿ; ಪುಷ್ಪಿಕೆಯು ಬೆಳಗಾದ ಕೂಡಲೇ ಎದ್ದು ಮಗ್ಗುಲಲ್ಲಿದ್ದ ಶಿಶುವನ್ನು ನೋಡುವಷ್ಟರಲ್ಲಿ ಚತುರ್ಬಾಹು, ಗಜವಕ್ತ್ರ, ರಕ್ತವರ್ಣ, ಅನೇಕಾಭರಣ ಸಂಯುಕ್ತನಾಗಿರುವ ಗಜವದನನು ಸಂದರ್ಶನವನ್ನಿತ್ತುದು. ಭೀರು ಸ್ವಭಾವದ ಪುಷ್ಪಿಕೆಯು ಆ ಅದ್ಭುತ ರೂಪವನ್ನು ನೋಡಿ ಚಿಟ್ಟನೆ ಚೀರಿ ಎದೆ ಬಡಿದುಕೊಳ್ಳುತ್ತ ಸೂತಿಕಾಗೃಹದಿಂದ ಈಚೆಗೆ ಓಡಿಬರಲು, ದಾದಿಯರು ವಿಷಯವನ್ನು ವಿಚಾರಿಸಿ ತಿಳಿದು ಮಹಾರಾಜನಿಗೆ ಅರುಹಿದುದು. ಪರಿವಾರ ಸಹಿತನಾಗಿ ಅಂತಃಪುರಕ್ಕೆ ಬಂದ ರಾಜನಿಗೆ ಸಂಗಡಿಗ ಕೆಲವು ವೃದ್ಧರು “ಸ್ವಾಭಾವಿಕವಾಗಿ ಶಿಶುಗಳು ಹೀಗಿರುವುದಿಲ್ಲವೆಂದೂ, ಈ ಭಯಂಕರ ರೂಪವನ್ನು ವ್ಯಾಮೋಹದಿಂದ ಇರಿಸಿಕೊಂಡರೆ ಹಾನಿ ತಟ್ಟುವುದೆಂದೂ” ಭಯಪಡಿಸಿ “ಕೂಡಲೇ ಇದನ್ನು ತ್ಯಜಿಸಬೇಕು” ಎಂದು ಒತ್ತಾಯಪಡಿಸಿದುದು. ಅದರಂತೆ ರಾಜನು ದೂತರ ಮೂಲಕ ಶುಶುವನ್ನು ಅರಣ್ಯಕ್ಕೆ ಕಳಿಸಿದುದು. ಅರಣ್ಯದಲ್ಲಿದ್ದ ಶಿಶುವನ್ನು ಭಕ್ಷಿಸಲು ಜಂಭೂಕಗಳು ಬಂದು ಸಮೀಪಿಸುವಷ್ಟರಲ್ಲಿ ಪರಾಶರ ಮಹರ್ಷಿಗಳು ಅಲ್ಲಿಗೆ ಬಂದು ಶಿಶುವನ್ನು ನೋಡಿದುದು. ಶಿಶುವಿನ ದಿವ್ಯ ರೂಪದ ವರ್ಣನೆ. ಆ ಅದ್ಭುತ ರೂಪದ ಶಿಶುವನ್ನು ಕಂಡ ಮುನಿಗಳು ತಮ್ಮ ತಪಸ್ಸಿಗೆ ವಿಘ್ನವನ್ನು ತಂದೊಡ್ಡಲು ದೇವೇಂದ್ರನು ಹೂಡಿರಬಹುದಾದ ಉಪಾಯವೆಂದು ಭ್ರಮಿಸಿ ಶೋಕಿಸಿದುದು. ಇದನ್ನು ಕಂಡ ಗಜಾಸ್ಯನು ತನ್ನ ಸ್ವರೂಪ, ಪ್ರಕೃತ ತಾನು ಕೈಗೊಂಡ ಆವತಾರಿಕ ಸಂಗತಿ ಎಲ್ಲವನ್ನೂ ತಿಳಿಸಿ, ತನ್ನನ್ನು ಆಶ್ರಮಕ್ಕೆ ಕೊಂಡೊಯ್ದು ಕೆಲ ಕಾಲ ಕಾಪಾಡಬೇಕೆಂದು ಹೇಳಲು ಋಷಿಯು ಆನಂದಿಸಿ ತನ್ನನ್ನು ಪರಮ ಧನ್ಯನೆಂದು ಹೊಗಳಿಕೊಳ್ಳುತ್ತ ಶಿಶುವನ್ನು ಆಶ್ರಮಕ್ಕೆ ಎತ್ತಿಕೊಂಡು ಹೋಗಿ ತನ್ನ ಹೆಂಡತಿಯಾದ ವತ್ಸಲೆಯ ವಶಕ್ಕೆ ಕೊಟ್ಟುದು. ಅಪುತ್ರರಾದ ತಾಪಸ ದಂಪತಿಗಳು ಶಿಶುವನ್ನು ಬಹಳ ಅಕ್ಕರೆಯಿಂದ ಸಾಕಿದುದು. ಆ ಶಿಶುವನ್ನು ಪಡೆದುದಕ್ಕಾಗಿ ಪತಿಯನ್ನು ಹೊಗಳಿ, ದೇವನನ್ನು ತಾತ್ತ್ವಿಕವಾಗಿ ಸ್ತುತಿಸಿದುದು. ಶಿಶುವನ್ನು ಸ್ಪರ್ಶಿಸಿದ ಕೂಡಲೇ ಬರಡು ಜೀವಿಯಾದ ವತ್ಸಲೆಗೆ ಎದೆ ತುಂಬ ಹಾಲು ಉಂಟಾದುದು. ಮುನಿಯು ಹರ್ಷೋದ್ರಿಕ್ತನಾಗಿ ತನ್ನ ಆಶ್ರಮ ಭೂಮಿಯಲ್ಲಿ ವಾಸಿಸುವ ಮುನಿಗಳಿಗೆಲ್ಲ ಸಕ್ಕರೆಯನ್ನು ಹಂಚಿದುದು. ಬಾಲಚಂದ್ರನು ಮುನಿಯ ಆಶ್ರಮಕ್ಕೆ ಬಂದಲಾಗಾಯ್ತು ಆಶ್ರಮದಲ್ಲುಂಟಾದ ಶುಭ ಶಕುನಗಳು. ಅಧ್ಯಾಯದ ಮಹಿಮಾ ವರ್ಣನೆ.</a></span></li>
	</ul>
	</li>
	<li id="li_id3"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0011.djvu&amp;zoom=page" target="_blank">೧೩೪ನೆಯ ಅಧ್ಯಾಯ</a></span>
	<ul class="dnone" id="ul_id3">
		<li id="li_id4"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0011.djvu&amp;zoom=page" target="_blank">ಶುಕ್ಲಪಕ್ಷದ ಚಂದ್ರಮನಂತೆ ಬಾಲರೂಪೀ ಗಣಪತಿಯು ಬೆಳೆದು ಆಟಪಾಟಗಳನ್ನಾಡುತ್ತ ಮಾತಾ  ಪಿತೃಗಳನ್ನು ಸಂತೋಷಪಡಿಸಿದುದು. ದೇವನ ಕಥೆಯನ್ನು ಎಷ್ಟು ಸಲ ಕೇಳಿದರೂ ತನಗೆ ತೃಪ್ತಿಯಾಗಿಲ್ಲವೆಂದು ಹೇಳಿ, ದೇವನಿಗೆ “ಗಜಾನನ” ಎಂಬ ಹೆಸರು ಬಂದುದಕ್ಕೂ ಮತ್ತು ಆತನಿಗೆ ಮೂಷಕವು ವಾಹನವಾದುದಕ್ಕೂ ಕಾರಣವನ್ನು ತಿಳಿಸಬೇಕೆಂದು ವ್ಯಾಸರು ಬ್ರಹ್ಮ ದೇವನನ್ನು ಬೇಡಿದುದು. ಬ್ರಹ್ಮನು ಈ ವಿಷಯವಾಗಿ ಪ್ರಹ್ಲಾದ, ಹಾಗೂ ರಾಕ್ಷಸ ಗುರು ಶುಕ್ರ ಇವರಿಬ್ಬರಿಗೂ ನಡೆದ ಸಂವಾದವನ್ನು ವಿವರಿಸಿದುದು. ಹಿಂದೊಮ್ಮೆ ದೇವೇಂದ್ರನ ಸಭೆಯಲ್ಲಿ ಎಲ್ಲರೂ ನೆರೆದಿದ್ದಾಗ ಕ್ರೌಂಚನೆಂಬ ಗಂದರ್ವನು ಸಭೆಗೆ ಅವಸರದಿಂಡ ಬರುತ್ತಿರುವಾಗ ಅಲ್ಲೇ ಕುಳಿತಿದ್ದ ಮಹರ್ಷಿ ವಾಮದೇವನನ್ನು ಎಡವಿದುದು. ಅದರಿಂದ ಕುಪಿತನಾದ ವಾಮದೇವ ಮುನಿಯು “ನೀನು ಮೂಷಕವಾಗಿ ಜನಿಸು. ನಿನ್ನನ್ನು ಮಹಾಗಣಪತಿಯು ತನ್ನ ವಾಹನವನ್ನಾಗಿ ಮಾಡಿಕೊಳ್ಳುವನು” ಎಂದು ಶಪಿಸಿದುದು. ಇದರಿಂದ ಪಶ್ಚಾತ್ತಪ್ತನಾದ ಕ್ರೌಂಚನು ಉಪಶಾಪವನ್ನು ಕೊಡಬೇಕೆಂದು ಋಷಿಯನ್ನು ಬೇಡಲು “ಮಹಾಗಣಪತಿಯ ಅನುಗ್ರಹದಿಂದ ಕೊನೆಗೆ ಮುಕ್ತಿಯನ್ನು ಪಡೆಯುವೆ” ಎಂದು ಹೇಳಿದುದು. ಅದರಂತೆ ಕ್ರೌಂಚನು ದೊಡ್ಡ ಹೆಗ್ಗಣವಾಗಿ ಪರಾಶರರ ಆಶ್ರಮದ ಬಳಿ ಬಂದು ಬಿದ್ದು ಹಾವಳಿ ಮಾಡತೊಡಗಲು, ಋಷಿಯು ಬಹಳ ಬೇಸತ್ತು ಶೋಕಿಸಲು ನಾನು ಆ ದುಷ್ಟ ಮೂಷಕನನ್ನು ನಿಗ್ರಹಿಸುವೆನೆಂದೂ, ಶೋಕಿಸಬೇಡ ಎಂದೂ ಹೇಳಿ, ತನ್ನ ಪಾಶಾಯುಧವನ್ನು ಗುರಿನೋಡಿ ಮೂಷಕದ ಮೇಲೆ ಪ್ರಯೋಗಿಸಿದುದು. ಅದರ ಪ್ರಯೋಗದಿಂದುಂಟಾದ ಉತ್ಪಾತಗಳು. ಮೂಷಕವು ಪಾಶದ ಹಿಡಿತಕ್ಕೆ ಸಿಕ್ಕದಂತೆ ಪಾತಾಳಲೋಕದಲ್ಲಡಗಿದ್ದರೂ ಆಯುಧವು ಅಲ್ಲಿಗೇ ತೆರಳಿ ಅದರ ಕತ್ತನ್ನು ಬಿಗಿದು ಎಳೆಯುತ್ತ ಮಹಾಗಣಪತಿಯ ಬಳಿಗೆ ಎಳೆದು ತಂದುದು. ಆಗ ಹೆಗ್ಗಣವು ಮಹಾ ಪರಾಕ್ರಮಶಾಲಿಯಾದ ತನ್ನನ್ನು ನಿಗ್ರಹಿಸುವವನೊಬ್ಬನು ಇದ್ದುದಕ್ಕಾಗಿ ಬಹಳ ವ್ಯಥಿಸಿದುದು. ದೇವನು “ಇನ್ನೂ ಇದರ ಸೊಕ್ಕು ಅಡಗಿಲ್ಲ” ಎಂದು ಕೊಂಡು ಬಲವಾಗೊಮ್ಮೆ ತನ್ನ ಸಮೀಪಕ್ಕೆಳೆದುಕೊಳ್ಳಲು ದೇವನನ್ನು ಸಂದರ್ಶಿಸಿದ ಕೂಡಲೇ ಇಲಿರಾಜನ ಸೊಕ್ಕೆಲ್ಲ ಅಡಗಿ ದೇವನನ್ನು ಭಯ ಭಕ್ತಿಗಳಿಂದ ಪ್ರಾರ್ಥಿಸಿದುದು. ಆಗ ದೇವನು ತನ್ನ ಮಹಿಮೆಯನ್ನೂ ಆ ಅವತಾರದ ಕರ್ತವ್ಯವಾದ ದುಷ್ಟನಿಗ್ರಹ ಕಾರ್ಯವನ್ನೂ ತಿಳಿಯಪಡಿಸಿ, ವರವನ್ನು ಬೇಡೆಂದು ಸೂಚಿಸಲು ಅದು ತಾನೇ ಬೇಡಿದ ವರಗಳನ್ನು ಕೊಡುವುದಾಗಿ ಸೊಕ್ಕುಬಡಿಯಲು ಅದನ್ನು ಸಹಿಸದ ಗಜಾಸ್ಯನು ಇಲಿಯನ್ನು ತನ್ನ ವಾಹನವಾಗಿರುವುದಕ್ಕೆ ಒಪ್ಪಿಸಿ ಅದರ ಮೇಲೆ ಹತ್ತಿ ಕುಳಿತು ಮರ್ದಿಸಿದುದು. ಇದರಿಂದ ನಲುಗಿಹೋದ ಮೂಷಕ ಭರವನ್ನು ಕಡಿಮೆ ಮಾಡಿಕೊಳ್ಳಬೇಕೆಂದು ಕೋರಲು ಅದರ ಇಷ್ಟದಂತೆ ತಾನು ಹಗುರವಾದುದು. ಬಾಲಕನ ಈ ಅದ್ಭುತ ಚರಿತ್ರೆಯನ್ನು ನೋಡಿ ದೇವನನ್ನು ಬಣ್ನಿಸಿದುದು. ವತ್ಸಲೆಯು ಬಂದು ದೇವರ ದೇವನಿಗೆ ಸ್ತನ್ಯವನ್ನು ಕೊಟ್ಟು ದೇವನನ್ನು ತಾತ್ತ್ವಿಕವಾಗಿ ಬಣ್ಣಿಸಿದುದು. ದೇವನು ಮೂಷಕನ ಕುತ್ತಿಗೆಗೆ ಹಗ್ಗವನ್ನು ಕಟ್ಟಿದುದು. ಅಧ್ಯಾಯದ ಮಹಿಮಾವರ್ಣನೆ.</a></span></li>
	</ul>
	</li>
	<li id="li_id5"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0024.djvu&amp;zoom=page" target="_blank">೧೩೫ನೆಯ ಅಧ್ಯಾಯ</a></span>
	<ul class="dnone" id="ul_id4">
		<li id="li_id6"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0024.djvu&amp;zoom=page" target="_blank">ಕ್ರೌಂಚನೆಂಭ ಗಂಧರ್ವನು ಹೆಗ್ಗಣವಾಗಿ ಬಾಳುವಂತಹ ಪಾತಕವಾವುದನ್ನು ಆಚರಿಸಿದ್ದನು? ಅಂತಹ ಪಾತಕಿಗೆ ಕೊನೆಯಲ್ಲಿ ದೇವನಿಗೆ ವಾಹನವಾಗುವಂತಹ ಪದವಿ ಹೇಗೆ ದೊರೆಯಿತು? ಇದಕ್ಕೆಲ್ಲ ಹಿನ್ನೆಲೆಯಾವುದು? ತಿಳಿಸಬೇಕೆಂದು ವ್ಯಾಸರು ಬ್ರಹ್ಮನನ್ನು ಪ್ರಶ್ನಿಸಿದುದು. ಸೌಭರಿ ಮಹರ್ಷಿಯು ಸುಮೇರು ಪರ್ವತದ ಪ್ರದೇಶದಲ್ಲಿ ಒಂದು ಆಶ್ರಮವನ್ನು ಕಟ್ಟಿಕೊಂಡು ತಪಿಸುತ್ತಿದ್ದುದು. ಆ ಆಶ್ರಮದ ವರ್ಣನೆ. ಸೌಭರಿಯ ಮಹಿಮಾ ವರ್ಣನೆ. ಋಷಿ ಪತ್ನಿ ಮನೋಮಯಿಯ ಸದ್ಗುಣಗಳ ವರ್ಣನೆ. ಒಂದು ದಿವಸ ಮುನಿಯು ಆಶ್ರಮದಲ್ಲಿ ಇಲ್ಲದಿರುವಾಗ ಕ್ರೌಂಚನೆಂಬ ಆ ಗಂಧರ್ವನು ಮಾರ್ಗಾಯಾಸಗೊಂಡು ಆಶ್ರಮಕ್ಕೆ ವಿಶ್ರಾಂತಿಗಾಗಿ ಬಂದನು. ಮುನಿಪತ್ನಿಯ ಸೌಂದರ್ಯವನ್ನು ಕಂಡು ಅವನ ಮನಸ್ಸು ವಿಕಾರಗೊಳ್ಳಲು ಮುಂದೆ ನುಗ್ಗಿ ಅವಳ ಕೈಯ್ಯನ್ನು ಭದ್ರವಾಗಿ ಹಿಡಿದುಕೊಂಡನು. ಇದರಿಂಬ ಭಯಗೊಂಡ ಮನೋಮಯಿಯ ಪ್ರಲಾಪ. ಕ್ರೌಂಚನಿಗೆ ವಿವೇಕವನ್ನು ಉಪದೇಶಿಸಿದುದು. ಆ ವೇಳೆಗೆ ಸೌಭರಿಯು ಮರಳಿ ಬಂದು ಗಂಧರ್ವನ ಮೇಲೆ ಕೆರಳಿದುದು. ಕ್ರೌಂಚನು ನಡುಗುತ್ತಿರಲು ಮುನಿಯು ಕೋಪದಿಂದ “ನಾನಿಲ್ಲದಾಗ ನನ್ನ ಪತ್ನಿಯನ್ನು ಅವಮಾನಗೊಳಿಸಿದ ನೀನು ಕದ್ದು ತಿಂದು ಜೀವಿಸುವ ಇಲಿಯಾಗು” ಎಂದು ಘೋರ ಶಾಪವನ್ನು ಕೊಟ್ಟಿದ್ದು. “ಕರಸ್ಪರ್ಶ ಒಂದಲ್ಲದೆ ತನ್ನಿಂಡ ಮತ್ತಾವಪಾತಕವೂ ಘಟಿಸದಿದ್ದುದರಿಂದ ತನ್ನ ಈ ಅಪರಾಧವನ್ನು ಕ್ಷಮಿಸಬೇಕು” ಎಂದು ಗಂಧರ್ವನು ಎಷ್ಟು ಬೇಡಿದರೂ “ಶಾಪವನ್ನು ಹಿಂದಿರುಗಿಸಲು ಸಾಧ್ಯವಿಲ್ಲವೆಂದೂ ಆದರೂ ಮಹಾಗಣಪತಿಯು ನಿನ್ನನ್ನು ತನ್ನ ವಾಹನವನ್ನಾಗಿ ಮಾಡಿಕೊಂಡು ಉದ್ಧರಿಸುವಂತೆ ಬೇಕಾದರೆ ಅನುಗ್ರಹಿಸುವೆನೆಂದೂ ಹೇಳಿದುದು. ಮುನಿಶಾಪದಂತೆ ಹೆಗ್ಗಣವಾದ ಕ್ರೌಂಚನ ಬಲ  ಪರಾಕ್ರಮ  ದುಷ್ಟತನಗಳ ವರ್ಣನೆ. ಪರಾಶರ ಮುನಿಗೆ ಸುತನಾಗಿ ದೇವನು ಅವತರಿಸಿದಾಗ ಅವನನ್ನು ತನ್ನ ವಾಹನವನ್ನಾಗಿ ಮಾಡಿ ಕೊಂಡುದು. “ಮೂಷಕವನ್ನು ವಾಹನವನ್ನಾಗಿ ಮಾಡಿಕೊಂಡುದನ್ನೂ, ಸಿಂದೂರ ದೈತ್ಯನನ್ನು ನಿಗ್ರಹಿಸಿದುದನ್ನೂ ನನಗೆ ವಿವರವಾಗಿ ಹೇಳಬೇಕೆಂದು ವ್ಯಾಸರು ಪುನಃ ಬ್ರಹ್ಮನನ್ನು ಪ್ರಶ್ನಿಸಿದುದು.</a></span></li>
	</ul>
	</li>
	<li id="li_id7"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0035.djvu&amp;zoom=page" target="_blank">೧೩೬ನೆಯ ಅಧ್ಯಾಯ</a></span>
	<ul class="dnone" id="ul_id5">
		<li id="li_id8"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0035.djvu&amp;zoom=page" target="_blank">ದುಷ್ಟರ ಹಲ್ಲೆಯಿಂದ ನೊಂದು ನರಳುತ್ತಿರುವವರನ್ನು ಕಂಡು ಮನನೊಂದ ಮಹಾಗಣಪತಿಯು ಒಂದು ದಿನ ಪರಾಶರರ ಸಮೀಪಕ್ಕೆ ತೆರಳಿ ಸಿಂದೂರ ರಕ್ಷಃಪತಿಯ ದೌಷ್ಟ್ಯ, ತನ್ನಿಮಿತ್ತ ಧರ್ಮ  ಕರ್ಮಗಳ ಲೋಪ, ದೇವತೆಗಳಿಗುಂಟಾದ ಸ್ಥಾನಭ್ರಂಶ ಇತ್ಯಾದಿಗಳನ್ನು ಸರಿಪಡಿಸುವುದಕ್ಕೊಸ್ಕರ ನಿರ್ಗುಣನಾದರೂ ತಾನು ಈ ರೂಪದಿಂದ ಈ ಕಾಲದಲ್ಲಿ ಅವತರಿಸಬೇಕಾಗಿ ಬಂದಿತೆಂದೂ ಅದರಂತೆ ದುಷ್ಟನಿಗ್ರಹ, ಶಿಷ್ಟ ಪರಿಪಾಲನೆಗಾಗಿ ಹೊರಡಲಿರುವ ತನ್ನನ್ನು ಆಶೀರ್ವದಿಸಬೇಕೆಂದೂ ತಂದೆಯ ಬಳಿ ಪ್ರಾರ್ಥಿಸಿದುದು. ಇವನು ದೇವದೇವನು ಎಂಬುದನ್ನು ಅರಿಯದ ಪರಾಶರರು “ದೇವತೆಗಳಿಗೂ ಅಸಾಧ್ಯನಾದ ಈ ಸಿಂದೂರನನ್ನು ಬಾಲಕ; ನಿನ್ನಿಂದ ನಿಗ್ರಹಿಸಲಾಗದ ಕೆಲಸ, ಕೇವಲ ಚಾಪಲ್ಯದಿಂದ ಹಾನಿಗೊಳಗಾಗಬೇಡ. ನನ್ನ ಅನುಗ್ರಹ ಒಂದರಿಂದಲೇ ಇವನನ್ನು ನೀನು ಸೋಲಿಸುವಂತಾಗಬಹುದು” ಎಂದು ಹಾಸ್ಯವಾಗಿ ನುಡಿದು, ಅವನ ತಲೆಯ ಮೇಲೆ ವರದ ಹಸ್ತವನ್ನಿರಿಸಿದುದು. ಆಗ ತಲೆಯ ಮೇಲೆ ವರದ ಹಸ್ತವನ್ನಿರಿಸಿದುದು. ಆಗ ದೇವನು ಹರ್ಷಗೊಂಡು ಪರಾಶರರಿಗೂ, ವತ್ಸಲೆಗೂ ಪಾರ್ವತೀ ಪರಮೇಶ್ವರ, ಶ್ರೀಮನ್ನಾರಾಯಣ ಇವರನ್ನೆಲ್ಲ ವಂದಿಸಿ ಮೂಷಕವನ್ನೇರಿ ಸಿಂದೂರನ ಮೇಲೆ ಯುದ್ಧಕ್ಕೆ ಹೊರಟುದು. ದೇವನು ಧರಿಸಿದ ಆಯುಧಗಳು, ಅವನ ತೇಜಸ್ಸು ಇತ್ಯಾದಿಗಳ ವರ್ಣನೆ. ಸಿಂದೂರನ ರಾಜಧಾನಿಯ ವೈಭವದ ವರ್ಣನೆ. ದೇವನು ರಾಕ್ಷಸನ ನಗರದ ಉತ್ತರ ದಿಕ್ಕಿನಲ್ಲಿ ನಿಂತು ಒಮ್ಮೆ ಘಟ್ಟಿಯಾಗಿ ಗರ್ಜಿಸಿದುದು. ಆ ಧ್ವನಿಯನ್ನು ಕೇಳಿದ ಕೂಡಲೇ ಉಂಟಾದ ಉತ್ಪಾತಗಳ ವರ್ಣನೆ. ರಕ್ಕಸನ ನಗರ ರಕ್ಷಕರು ಆ ಧ್ವನಿಯನ್ನು ಕೇಳಿ ನಡುಗಿ ಕೆಲವರು ಮೂರ್ಚ್ಛೆಗೊಂಡುದು. ಕೆಲವರು ಮೃತರಾದುದು. ಸಿಂದೂರನೂ ಮೂರ್ಚ್ಛೆಯಿಂದ ಎಚ್ಚೆತ್ತು “ತನಗೂ ಇಂತಹ ದುಃಸ್ಥಿತಿ ಬಂದುದಕ್ಕೆ ಆಶ್ಚರ್ಯಪಟ್ಟು, ದೇವನ ಮೇಲೆ ಯುದ್ಧಕ್ಕೆ ತೆರಳಿದುದು. ಮೊದಲು ಹೊರಟ ದೂತರು ದೇವನ ರೂಪವನ್ನು ಕಂಡು ಎಲ್ಲರೂ ಹೆದರಿದ್ದರೂ ವಿಧಿಯಿಲ್ಲದೇ ಅವನ ಪರಿಚಯವನ್ನು ಕುರಿತು ಪ್ರಶ್ನಿಸಿದುದು. ದೇವನು ತನ್ನ ಪರಿಚಯವನ್ನು ಸೂಕ್ಷ್ಮವಾಗಿ ಹೇಳಿ “ಸಿಂದೂರನನ್ನು ನಿಗ್ರಹಿಸುವುದಕ್ಕಾಗಿ ನಾನು ಬಂದಿರುವೆನೆಂಬ ಸಂಗತಿಯನ್ನು ನಿಮ್ಮ ದೊರೆಗೆ ತಿಳಿಸಿ” ಎಂದು ಆಜ್ಞೆ ಮಾಡಲು, ಅವರು ಓಡಿ ಬಂದು ಸಂಗತಿಯನ್ನೆಲ್ಲ ಸಿಂದೂರನಿಗೆ ತಿಳಿಸಿದುದು. ರಾಕ್ಷಸನು ಭಯ  ಕ್ರೋಧಗಳಿಂದ ಕೂಡಿ ತನ್ನ ಪೌರುಷವನ್ನು ಕೊಚ್ಚಿಕೊಂಡು ಯುದ್ಧಕ್ಕೆ ಹೊರಡಲನುವಾಗಲು ಮಂತ್ರಿಗಳು ಅವನನ್ನು ತಡೆಗಟ್ಟಿ ತಾವೇ ಯುದ್ಧಕ್ಕೆ ಹೊರಡಲನುವಾದುದು. ಇದರಿಂದ ಮತ್ತಷ್ಟು ಸಿಟ್ಟಿಗೆದ್ದು ಅಸುರನು ಮುನ್ನುಗ್ಗಿ ನಡೆದುದು.</a></span></li>
	</ul>
	</li>
	<li id="li_id9"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0046.djvu&amp;zoom=page" target="_blank">೧೩೭ನೆಯ ಅಧ್ಯಾಯ</a></span>
	<ul class="dnone" id="ul_id6">
		<li id="li_id10"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0046.djvu&amp;zoom=page" target="_blank">ಬಾಲರೂಪೀ ದೇವನನ್ನು ನೋಡಿ ಸಿಂದೂರನು ಅಪಹಾಸ್ಯವನ್ನು ಮಾಡಿ “ಓಡಿಹೋಗಿ ಬದುಕಿಕೋ” ಎಂದು ಎಚ್ಚರಿಸಿದುದು. ದೇವನೂ ತಕ್ಕಂತೆಯೇ ಅಸುರ ರಾಜನನ್ನು ಮೂದಲಿಸಿ ತಾನು ವಿರಾಡ್ರೂಪವನ್ನು ತೆಗೆದುಕೊಂಡು ಅವನೆದುರು ನಿಂತುದು. ಆ ಅದ್ಭುತ ರೂಪದ ವರ್ಣನೆ. ವಿರಾಡ್ರೂಪವನ್ನು ಕಂಡು ಸಿಂದೂರನು ಭಯಗೊಂಡರೂ ಅಭಿಮಾನದ ಕೆಚ್ಚು ಧೈರ್ಯಗಳಿಂದ ಪದೇ ಪದೇ ಗರ್ಜಿಸುತ್ತ ದೇವನ ಮೇಲೆ ಯುದ್ಧಕ್ಕೆ ಹೊರಟುದು. “ಇವನಿಗೆ ವಿರಾಡ್ರೂಪವನ್ನು ತೋರಿಸಿದರೂ ವಿವೇಕೋದಯವಾಗಲಿಲ್ಲ” ಎಂದು ಬಹಳ ನೊಂದುಕೊಂಡು ತನ್ನ ಎರಡೂ ಕೈಗಳಿಂದ ರಾಕ್ಷಸನ ಕತ್ತನ್ನು ಭದ್ರವಾಗಿ ಹಿಸುಕಿ ಅವನ ರಕ್ತವನ್ನು ಮೈಗೆ ಬಳಿದು ಕೊಂಡು “ಸಿಂದೂರವದನ” ಎಂಬ ಹೆಸರನ್ನು ಪಡೆದುದು. ರಾಕ್ಷಸನು ಮೃತಿಯನ್ನೈದುದರಿಂದ ಸಂತುಷ್ಟರಾದ ದೇವತೆಗಳು ದೇವನನ್ನು ಜಯ ಶಬ್ದಗಳಿಂದ ಹೊಗಳುತ್ತ, ಪುಷ್ಪವೃಷ್ಟಿಯನ್ನು ಕರೆದುದು. ದೇವತೆಗಳು ಪಾಡಿದ ಸ್ತೋತ್ರ, ಅನಂತರ ಋಷಿಗಳು ಬಂದು ದೊಡ್ಡದೊಂದು ರಮಣೀಯ ಮಂದಿರವನ್ನು ನಿರ್ಮಿಸಿ, ಅದರಲ್ಲಿ ದೇವನ ಮೂರ್ತಿಯನ್ನು ಸ್ಥಾಪಿಸಿ ಅದಕ್ಕೆ “ಸಿಂದೂರ” ಎಂದು ಹೆಸರನ್ನಿರಿಸಿದುದು. ರಾಜರ ಸಮುದಾಯವಲ್ಲಿಗೆ ಬಂದು “ದುಷ್ಟನನ್ನು ನಿಗ್ರಹಿಸಿ” ತಮ್ಮೆಲ್ಲರನ್ನೂ ಸಂರಕ್ಷಿಸಿದುದಕ್ಕಾಗಿ ದೇವನನ್ನು ಮಹಃಪೂರ್ವಕವಾಗಿ ಸ್ತುತಿಸಿ ದೇವನಿಗೆ “ದೈತ್ಯವಿಮರ್ದನ” ಎಂಬ ಶುಭನಾಮವನ್ನಿರಿಸಿದುದು. ಇತರ ರಾಜರೊಂದಿಗೆ ಅಲ್ಲಿಗೆ ಬಂದಿದ್ದ ವರೇಣ್ಯ ಮಹಾರಾಜನು ತನ್ನ ಮಗನನ್ನು ಗುರುತಿಸಿ ತನ್ನ ಹಿಂದಿನ ಅಚಾತುರ್ಯ ಕೃತಿಯನ್ನು ಸ್ಮರಿಸಿಕೊಂಡು ಅಳುತ್ತ ದೇವನಲ್ಲಿ ಕ್ಷಮೆ ಬೇಡಿದುದು. ಆಗ ಗಜವದನನು ಬಹುಬಗೆಯಿಂದ ರಾಜನನ್ನು ಸಮಾಧಾನಪಡಿಸಿ “ನೀನು ಪೂರವಜನ್ಮದಲ್ಲಿ ನಿನ್ನ ಹೆಂಡತಿಯೊಡನೆ ಕಠಿಣವಾಗಿ ತಪಿಸಿದೆ. ಆಗ ನಾನು ದರ್ಶನವನ್ನಿತ್ತಾಗ ಮೋಕ್ಷವನ್ನು ಯಾಚಿಸದೆ ನನ್ನಂತಹ ಪುತ್ರನನ್ನು ಬೇಡಿದಿರಿ. ಅದಕ್ಕಾಗಿ ನಾನೇ ನಿಮಗೆ ಮಗನಾಗಿ ಜನಿಸಿದೆ. ಸ್ವತಃ ನಿರ್ಗುಣನೂ ವಿನ್ಮಾತ್ರನೂ ಆದ ನಾನು ಜನ್ಮವೆತ್ತುವ ಪ್ರಸಂಗವಿಲ್ಲದಿದ್ದರೂ ದುಷ್ಟನಿಗ್ರಹ ಶಿಷ್ಟಪಾಲನಕ್ಕಾಗಿ ಅವತರಿಸಬೇಕಾಗುವುದು. ಅದೇ ಕಾರಣಕ್ಕಾಗಿ ಕೈಗೊಂಡ ಈ ಆವತಾರಿಕ ಕಾರ್ಯಗಳು ಸಾಂಗವಾಘಿ ನೆರವೇರಿರುವುದರಿಂದ ಪ್ರಕೃತ ನಾನು ಸ್ವಧಾಮಕ್ಕೆ ತೆರಳುವೆನೆಂದೂ, ಇದಕ್ಕಾಗಿ ಯಾರೂ ಶೋಕಿಸಬಾರದೆಂದೂ ಹೇಳಲು ರಾಜನು ಅತಿಯಾಗಿ ನೊಂದುಕೊಂಡು ತನಗೆ ಸಂಸಾರದಲ್ಲಿ ಆಸಕ್ತಿ ಇಲ್ಲವಾದುದರಿಂದ ಮೋಕ್ಷಮಾರ್ಗವನ್ನು ಉಪದೇಶಿಸಬೇಕೆಂದು ಪ್ರಾರ್ಥಿಸಿದುದು. ರಾಜನ ಪ್ರಾರ್ಥನೆಯಿಂದ ಪರಮ ತುಷ್ಟನಾದ ಜಗದೀಶ್ವರನು ಶ್ರೀ ಗಣೇಶಗೀತೆಯನ್ನು ಉಪದೇಶಿಸಿದುದು. ಇದರಿಂದ ಸುಜ್ಞಾನವನ್ನು ಪಡೆದ ವರೇಣ್ಯ ಮಹಾರಾಜನು ಐಹಿಕಾಮುಷ್ಮಿಕ ಭೋಗಗಳಲ್ಲಿ ಬಹು ಬೇಸರಗೊಂಡು ಮಗನಿಗೆ ರಾಜ್ಯವನ್ನು ವಹಿಸಿಕೊಟ್ಟು ವನಕ್ಕೆ ತೆರಳಿ ತಪೋನಿರತನಾದುದು. ಸರ್ವದಾ ಭಗವದುಪದಿಷ್ಟವಾದ ಗೀತೆಯನ್ನು ಪಠಿಸಿ ಅನುಸಂಧಿಸುತ್ತ ಕೊನೆಗೆ ಪರಮಾತ್ಮನಲ್ಲೇ ಐಕ್ಯಗೊಂಡುದು. ದೇವನು ವರೇಣ್ಯ ಮಹಾರಾಜನಿಗೆ ಬೋಧಿಸಿದ ಗೀತೆಯನ್ನು ತನಗೂ ಬೋಧಿಸಬೆಕೆಂದು ವ್ಯಾಸರು ಕಮಲಸಂಜಾತನನ್ನು ಕುರಿತು ಪ್ರಾರ್ಥಿಸಿದುದು.</a></span></li>
	</ul>
	</li>
	<li id="li_id11"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0062.djvu&amp;zoom=page" target="_blank">೧೩೮ನೆಯ ಅಧ್ಯಾಯ</a></span>
	<ul class="dnone" id="ul_id7">
		<li id="li_id12"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0062.djvu&amp;zoom=page" target="_blank">ನಿನ್ನಂತೆಯೇ ಹಿಂದೆ ಶೌನಕಾದಿ ಮಹರ್ಷಿಗಳು ಸೂತ ಪೌರಾಣಿಕನನ್ನು ಪ್ರಶ್ನಿಸಿದರು. ಅವನು ತಾನು ಹಿಂದೆ ವ್ಯಾಸನ ಮುಖದಿಂದ ಕೇಳಿದಂತೆ ಗೀತೆಯನ್ನು ಋಷಿಗಳಿಗೆ ಬೋಧಿಸಿದನು. ಅವರ ಸಂವಾದವನ್ನೇ ನಿನಗೂ ಹೇಳುವೆನು. ಸೂತನು ತಾನು ವ್ಯಾಸನಿಂದ ಕೇಳಿದ ಪುರಾಣ ಕಥೆಗಳಿಗಾಗಿ ಕೃತಜ್ಞತೆಯನ್ನು ಸೂಚಿಸುತ್ತ ಯೋಗಶಾಸ್ತ್ರದ ತತ್ತ್ವವನ್ನು ತಿಳಿಸಬೇಕೆಂದು ಪ್ರಾರ್ಥಿಸಿದನು. ಆಗ ವ್ಯಾಸನು ಶ್ರೀ ಗಜಾನನ, ವರೇಣ್ಯ ಮಹಾರಾಜ ಇವರ ನಡುವೆ ನಡೆದ ಸಂವಾದವನ್ನು ಹೇಳಲಾರಂಭಿಸಿದನು. “ಸರ್ವಜ್ಞ ಗಣಪತೇ! ಯೋಗಶಾಸ್ತ್ರದ ತತ್ತ್ವವನ್ನು ನನಗೆ ಉಪದೇಶಿಸು” ಎಂದು ವರೇಣ್ಯನು ದೇವನನ್ನು ಕುರಿತು ಪ್ರಶ್ನಿಸಿದುದು. ಅಪೂರ್ವವಾದ ಇಂತಹ ಪ್ರಶ್ನೆಯನ್ನು ಕೇಳಿ ಸಂತೋಷಗೊಂಡ ಶ್ರೀ ಗಣಪತಿಯು ರಾಜನನ್ನು ಪ್ರಶಂಸಿಸಿ ಲೋಕದಲ್ಲಿ ಯಾವಾವುದನ್ನು ಯೋಗವೆಂದು ವ್ಯವಹರಿಸುವರೋ ಅವಾವೂ ನಿಜವಾದ ಯೋಗಗಳಲ್ಲ. ಯೋಗವೆಂದರೆ ವಿಷಯಗಳ ಕಡೆಗೆ ಹರಿದಾಡುತ್ತಿರುವ ಚಿತ್ರವನ್ನು ಅಂತರಾತ್ಮನಲ್ಲಿ ನೆಲೆಗೊಳ್ಳುವಂತೆ ಮಾಡುವುದು, ಅರ್ಥಾತ್‍ ಮನೋನಿಗ್ರಹವೆಂದು ಆರಂಭಿಸಿ ಆ ನಿಗ್ರಹಕ್ಕೆ ಸಾಧಕಗಳಾದ ಶ್ರವಣ, ಮನನ, ನಿದಿಧ್ಯಾಸನಗಳನ್ನೂ, ಅವಕ್ಕೆ ಸಾಧನಗಳಾದ ಆತ್ಮಾನಾತ್ಮ ವಿವೇಕ, ಇಹಾಮುತ್ರಾರ್ಥಫಲಭೋಗವಿರಾಗ, ಶಮಾದಿ ಷ್ಟಸಂಪತ್ತಿ, ಮುಮುಕ್ಷುತ್ವಾದಿಗಳ ವರ್ಣನೆ. ಸಕಲ ಚರಾಚರಗಳಲ್ಲೂ ಹಾಸು ಹೋಕ್ಕಾಗಿರುವವನು ತಾನೇ ಆಯಾ ವಸ್ತುಗಳಲ್ಲಿ ವಿಶಿಷ್ಟರೂಪದಿಂದ ತೋರಿ ಬರುವನು. ನಾಟಕ ಶಾಲೆಯಲ್ಲಿರತಕ್ಕದೀಪ ಚಲಚ್ಚಿತ್ರಮಂದಿರಗಳ ತೆರೆ (screen) ಇವು ಅಲ್ಲಿ ತೋರಿ ಬರುವ ನಟರ ಅಥವಾ ಚಿತ್ರಗಳ ಅಭಿನಯ, ಚಲನವಲನಾದಿಗಳನ್ನು ಅಭಿವ್ಯಕ್ತಿಗೊಳಿಸುತ್ತಲಿದ್ದರೂ, ಅವಾವುದರ ಸಂಪರ್ಕವನ್ನು ಲೇಶವೂ ಹೇಗೆ ಹೊಂದಿರುವುದಿಲ್ಲವೋ, ಅದರಂತೆ ಸಕಲ ಸ್ಥಾವರ  ಜಂಗಮಗಳ ಸ್ಥಿತಿಗತಿಗಳಿಗೆ ನಾನು ಹಿನ್ನಲೆಯಾಗಿದ್ದರೂ ಆ ವಸ್ತುಗಳ ಯಾವ ಗುಣದೋಷಕ್ಕೂ ಸಂಬಂಧಿಸಿದವನಲ್ಲ. ನಿತ್ಯ ಶುದ್ಧ ಬುದ್ಧ ಮುಕ್ತನೂ ಸಕಲ ಜಗತ್ಸಾಕ್ಷಿಯೂ ಆನಂದಘನನೂ ಪರಬ್ರಹ್ಮನೆನಿಸುವವನೂ ಆದ ನಾನೇ ತಮ್ಮ ಆತ್ಮಾ ಎಂದು ತಿಳಿಯಲಾರದೆ ಅಜ್ಞರು ಮಾಯಾವ್ಯಾಮೋಹಿತರಾಗಿ ಸಂಸಾರಪಂಕದಲ್ಲಿ ಸಿಲುಕಿ ಮಿಲ ಮಿಲ ಒದೆದಾಡುವರು. ಹೀಗೆ ಅನೇಕ ಜನ್ಮಗಳು ಕಷ್ಟಪಟ್ಟ ನಂತರ ಅವರಿಗೆ ಅನಿತ್ಯಗಳಾದ ಐಹಿಕಾಮುಷ್ಮಿಕ ಭೋಗಗಳಲ್ಲಿ ಬೇಸರಹುಟ್ಟಿ ತಮ್ಮ ಸ್ವರೂಪನಾದ ನನ್ನನ್ನು ಅರಿಯಲು ಯತ್ನಿಸುವರು. ಇದಕ್ಕಾಗಿ ಅನೇಕ ರೀತಿ ಕಷ್ಟಾಪಟ್ಟು ಗುರೂಪದೇಶದ ಮಹಿಮೆಯಿಂದ ಪರಾತ್ಪರ ವಸ್ತುವಾದ ನನ್ನನ್ನು ಪಡೆಯುವರು, ಅರ್ಥಾತ್‍ ನನ್ನಂತೆ ನಿತ್ಯ, ಶುದ್ಧ, ಬುದ್ಧಮುಕ್ತರೂ, ಆನಂದಘನರೂ, ಆಗುವರು ಎಂದು ಬೋಧಿಸಿದುದು. ಪ್ರಾಕ್ತನ ಜನ್ಮಗಳಲ್ಲಿ ಆಚರಿಸಿದ ಪಾಪ  ಪುಣ್ಯ ಕರ್ಮಗಳ ವಾಸನಾವಾಸಿತರಾದವರು ಕರ್ಮಬಂಧನದಿಂದ ಪಾರಾಗಲು ಪರಮೇಶ್ವರಾರ್ಪಣಬುದ್ಧ್ಯಾ ಕರ್ಮಗಳನ್ನಾಚರಿಸಿದರೆ ಅವರು ಮುಕ್ತರಾಗುತ್ತಾರೆ. ಇದೇ ನಿಜವಾದ ಯೋಗ ಎನಿಸುವುದು. ಸುಖ  ದುಃಖ, ರಾಗ  ದ್ವೇಷ, ಲಾಭಾಲಾಭ, ಜಯಾಪಜಯ ಇತ್ಯಾದಿ ದ್ವಂದ್ವಗಳು ಒದಗಿ ಬಂದಾಗ ಮನಸ್ಸು ಉದ್ವೇಗಗೊಳ್ಳದಂತೆ ತಡೆ ಹಿಡಿಯುವುದಕ್ಕು ಯೋಗವೆನ್ನುತ್ತಾರೆ. ಇದನ್ನೇ ಸಾಂಖ್ಯಸಾರಾರ್ಥ ಅಥವಾ ಬ್ರಾಹ್ಮೀಜ್ಞಾನ ಎಂದು ಕರೆಯುವರು ಎಂದು ಹೇಳಿದುದು.</a></span></li>
	</ul>
	</li>
	<li id="li_id13"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0084.djvu&amp;zoom=page" target="_blank">೧೩೯ನೆಯ ಅಧ್ಯಾಯ</a></span>
	<ul class="dnone" id="ul_id8">
		<li id="li_id14"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0084.djvu&amp;zoom=page" target="_blank">ಜ್ಞಾನನಿಷ್ಠೆ ಹಾಗೂ ಕರ್ಮನಿಷ್ಠೆ ಈ ಎರಡರ ಪೈಕಿ ಯಾವುದು ಮುಖ್ಯ ಸಾಧನ? ಎಂಬುದನ್ನು ನಿಶ್ಚಯಿಸಿ ಹೇಳಬೇಕೆಂದು” ವರೆಣ್ಯ ಮಹಾರಾಜನು ಪ್ರಶ್ನಿಸಿದುದು. ನಾನು ಈ ವಿಶ್ವವನ್ನು ಸೃಜಿಸಿದ ಕೂಡಲೆ ಕರ್ಮನಿಷ್ಠೆಯನ್ನು ಕರ್ಮಿಗಳಿಗೂ, ಜ್ಞಾನನಿಷ್ಠೆಯನ್ನು ಜ್ಞಾನಿಗಳಿಗೂ ಉಪದೇಶಿಸಿದೆನು. ಕರ್ಮ ಮಾಡುವುದನ್ನು ಬಿಟ್ಟ ಮಾತ್ರಕ್ಕೆ ಅವನು ಅಕರ್ಮಿಯಾಗುವುದಿಲ್ಲ. ಸನ್ಯಾಸಿಯಾದ ಮಾತ್ರಕ್ಕೆ ಸಿದ್ಧಿಯನ್ನೂ ಪಡೆಯಲಾರ ಮತ್ತು ಕರ್ಮ ಮಾಡದೇ ಇರಲು ಯಾರಿಗೂ ಸಾಧ್ಯವೇ ಇಲ್ಲ. ಅವನು “ಒಲ್ಲೆ” ಎಂದರೂ ಗುಣಗಳು ಕರ್ಮ ಮಾಡಿಸುತ್ತವೆ. ಕರ್ಮಿಯಂತೆ ನಟಿಸುತ್ತಲಿರುವವನು ಮಿಥ್ಯಾಚಾರಿ. ಇಂದ್ರಿಯ ನಿರೋಧದ ಮೂಲಕ ಮನಸ್ಸನ್ನು ಏಕತ್ರ ನಿಲಿಸಿ ಕರ್ಮವನ್ನಾರಂಭಿಸಬೇಕು. ಕರ್ತವ್ಯ ಎಂಬ ದೃಷ್ಟಿಯಿಂದ ಮಾಡುವ ಕರ್ಮ ಬಂಧಕವಲ್ಲ. ಕರ್ಮವನ್ನು ಬಿಡುವುದಕ್ಕಿಂತ ನಿಷ್ಕಾಮ ಕರ್ಮವನ್ನು ಮಾಡುವುದು ಬಹಳ ಶ್ರೇಷ್ಠ. ಚಾತುರ್ವರ್ಣ್ಯವನ್ನು ಸೃಜಿಸಿದಾಗ “ನೀವೂ, ದೇವತೆಗಳೂ ಕರ್ಮ ಮಾಡುವುದು, ಅದನ್ನು ಉಪಭುಜಿಸಿ ವೃಷ್ಟ್ಯದಿಗಳನ್ನು ಪ್ರತಿಯಾಗಿ ಕೊಡುವುದು ಹೀಗೆ ಕ್ರಮವಾಗಿ ಪರಸ್ಪರ ಸಹಕಾರದಿಂದ ಬಾಳಿರಿ” ಎಂದು ಹೇಳಿರುವೆನೆಂದೂ ಕರ್ಮದಿಂದ ವೃಷ್ಟಿ, ವೃಷ್ಟಿಯಿಂದ ಅನ್ನ, ಅನ್ನದಿಂದ ಪ್ರಜೆ, ಪ್ರಜೆಯಿಂದ ಯಜ್ಞ, ಬ್ರಹ್ಮನಿಂದ ಯಜ್ಞ ಹುಟ್ಟಿದೆ ಎಂದೂ ಹೇಳಿ ತಾನು ಯಜ್ಞದಲ್ಲಿ ನೆಲೆಗೊಂಡಿರುವೆನೆಂದು ತಿಳಿಸಿದುದು. ಈ ಸಾಂಸಾರಿಕ ಚಕ್ರದಲ್ಲೇ ಸಿಲುಕಿ ನರಳುತ್ತಿದ್ದರೆ ಸುಖ_ಶಾಂತಿಗಳು ಲಭಿಸುವುದಿಲ್ಲವಾದ್ದರಿಂಡ ಆತ್ಮಾರಾಮನಾಗಿರಬೇಕು. ಕರ್ಮಿಯಾಗಿದ್ದರೂ ಅನಾಸಕ್ತತೆಯಿಂದಿರತಕ್ಕದ್ದು. ತಾನು ಮುಕ್ತನಾಗಿದ್ದರೂ ಅಜ್ಞರನ್ನು ಸನ್ಮಾರ್ಗಕ್ಕೆ ತರುವುದಕ್ಕಾಗಿ ಆಷಕ್ತರಂತೆ ಕರ್ಮ ಮಾಡುತ್ತಲೇ ಇರಬೇಕು. ಇದನ್ನೇ ಲೋಕಸಂಗ್ರಹ ಎನ್ನುವರು. ಇದೇ ರೀತಿಯಾಗಿ ಆಚರಿಸಿದ ಹಿಂದಿನ ರಾಜರನೇಕರು ಸಿದ್ಧಿಯನ್ನು ಪಡೆದಿದ್ದಾರೆ. ಪ್ರಖ್ಯಾತ ಪುರುಷನು ಹೇಗೆಲ್ಲ ನಡೆವನೋ ಅವನಂತೆಯೇ ತಾವೂ ನಡೆಯಬೇಕೆಂದು ಅಜ್ಞರು ತಿಳಿಯುತ್ತಾರೆ. ಜ್ಞಾನಿಯು ಕರ್ಮವನ್ನು ತ್ಯಜಿಸಿದರೆ ಲೋಕವೂ ಅವನನ್ನು ಅನುಕರಿಸುವುದು. ಕರ್ಮ ಮಾಡತಕ್ಕವರೇ ಇಲ್ಲದಂತಾಗಲು ಲೋಕದ ನಿಯತಿಯೇ ತಪ್ಪಿ ಹೋಗಿ ಎಲ್ಲರೂ ಹಾಳಾಗಿಹೋಗುವರು. ನೋಡು, ನನಗೆ ಯಾವ ಪ್ರಯೋಜನದ ಅಭಿಲಾಷೆ ಇಲ್ಲದಿದ್ದರೂ ಕರ್ಮವನ್ನು ಮಾಡುತ್ತಲೇ ಇದ್ದೇನೆ. ಇಲ್ಲದಿದ್ದರೆ ಲೋಕವನ್ನೆಲ್ಲ ನಾನು ಕೆಡಿಸಿದಂತಾಗುವುದಲ್ಲವೆ? ನಟನು ತಾನು ನಿಜವಾದ ರಾಜನಲ್ಲವೆಂದೂ ಆ ರಾಜ ವೇಷ ಭೂಷಣಗಳು ತನ್ನವಲ್ಲವೆಂದೂ ದೃಢವಾಗಿ ನಂಬಿದ್ದರೂ ರಾಜನಂತೆಯೇ ಹೇಗೆ ಅಭಿನಯಿಸುತ್ತಿರುವನೋ ಅದರಂತೆ ಸಂಕಲ್ಪಾದಿ ಕರ್ಮಗಳನ್ನು ಮಾಡತಕ್ಕ ಅಂತಃಕರಣವಾಗಲಿ, ಅದರ ಕ್ರಿಯೆಗಳಾದ ಜ್ಞಾನೇಚ್ಛಾಕೃತಿಗಳಾಗಲಿ ತನಗೆ ಸಂಬಂಧಿಸಿದುವಲ್ಲ ಎಂದು ಖಚಿತವಾಗಿ ತಿಳಿದು ಕೆಲಸಗಳನ್ನು ಮಾಡುತ್ತಿರುವುದೇ ಕರ್ಮಯೋಗ. ಈ ಯೋಗಿಯು ಮುಕ್ತಿಯನ್ನು ಪಡೆಯಲರ್ಹನಾಗುವನು ಎಂದು ಮುಂತಾಗಿ ಬೋಧಿಸಿ, ಕಾಮೋಪಹತನಾಗಿ ಸ್ವಧರ್ಮವನ್ನು ತ್ಯಜಿಸಿ ಪರಧರ್ಮವನ್ನಾಶ್ರಯಿಸಬಾರದೆಂದು ಹೇಳಿದುದು. “ಮನುಷ್ಯನಿಗೆ ಇಚ್ಛೆಯಿಲ್ಲದಿದ್ದರೂ ಬಲಾತ್ಕಾರದಿಂದ ಪಾಪವು ಘಟಿಸುವಂತೆ ಪ್ರೇರಿಸುವವರ್ನಾಉ?” ಎಂದು ರಾಜನು ಪ್ರಶ್ನಿಸಲು ಇದಕ್ಕೆ ಕಾಮಕ್ರೋಧಗಳೇ ಕಾರಣ. ಕಾಮವೇ ಕ್ರೋಧಾದಿಗಳನ್ನು ಹುಟ್ಟಿಸುವುದಾದುದರಿಂದ ಅಂತಃಶತ್ರುವಾದ ಆ ಕಾಮವನ್ನು ಮೊದಲು ನಿಗ್ರಹಿಸು. ಹೀಗೆ ಮಾಡಿದರೆ ನೀನು ಪರಂಧಾಮವನ್ನು ಪಡೆಯುವೆ” ಎಂದು ಬೋಧಿಸಿದುದು.</a></span></li>
	</ul>
	</li>
	<li id="li_id15"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0099.djvu&amp;zoom=page" target="_blank">೧೪೦ನೆಯ ಅಧ್ಯಾಯ</a></span>
	<ul class="dnone" id="ul_id9">
		<li id="li_id16"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0099.djvu&amp;zoom=page" target="_blank">ಸರ್ಗಾದಿಯಲ್ಲಿ ಈ ಯೋಗಗಳನ್ನು ಜಗದ್ರಕ್ಷಕನಾದ ಮಹಾ ವಿಷ್ಣುವಿಗೆ ನಾನೇ ಬೋಧಿಸಿದೆ. ಅವನು ಸೂರ್ಯನಿಗೆ ಬೋಧಿಸಿದ. ಅವನಿಂದ ಮನು ತಿಳಿದು ಮುಂದಿನ ಜನಕ್ಕೆ ಬೋಧಿಸಲು ಪ್ರಕೃತ ಆ ಯೋಗಗಳು ತತ್ತ್ವವನ್ನರಿತ ಮಹರ್ಷಿಗಳಲ್ಲಿ ಮಾತ್ರ ಅಡಗಿವೆ. ಅದೂ ಸಹ ಕಾಲಮಹಿಮೆಯಿಂದ ಕಲಿಯಿಗದಲ್ಲಿ ನಷ್ಟವಾಗಿದೆ. ಅದನ್ನು ಈಗಿನವರು ಜರಿಯುವರು, ಯೋಗಿಗಳನ್ನು ಕಂಡರೆ ಉಪವಾಸ ಮಾಡುವರು, ತಮಗೆ ತಿಳಿವಿಲ್ಲದಿದ್ದರೂ ಅದಕ್ಕೆ ಅನೇಕ ಅಪಾರ್ಥಗಳನ್ನು ಕಲ್ಪಿಸುವರು. ನೀನು ನನಗೆ ಪರಮ ಪ್ರಿಯನಾದುದರಿಂದ ಪರಮ ಪುರಾತನವಾದ ಈ ರಹಸ್ಯ ಸಂಗತಿಯನ್ನು ನನ್ನ ಬಾಯಿಯಿಂದಲೇ ಕೇಳುವಂತಾದೆ ಎಂದು ಹೇಳಿದುದು. “ಈಗಿನ್ನೂ ಜನಿಸಿದ ನೀನು ಪರಾತ್ಪರ ಪುರುಷ ಮಹಾ ವಿಷ್ಣುವಿಗೆ ಈ ಯೋಗವನ್ನು ಹೇಗೆ ಬೋಧಿಸಿದೆ? ಇದೊಂದು ಸಮಸ್ಯೆಯಾಯಿತಲ್ಲ” ಎಂದೂ ರಾಜನು ಸಂದೇಹಗೊಳ್ಳಲು “ನಿನ್ನಂತೆ ನನಗೂ ಅನೇಕ ಜನ್ಮಗಳು ಕಳೆದಿದ್ದರೂ ಅಸಕ್ತನಾದುದರಿಂದ ಅವನ್ನೆಲ್ಲ ನಾನು ತಿಳಿದಿರುವೆನು. ನನ್ನಿಂದಲೇ ಸಕಲ ಸೃಷ್ಟಿಯೂ ಉದಿಸಿದೆ. ನನ್ನ ಹಿನ್ನೆಲೆಯಿಂದಲೇ ತೋರುತ್ತಿದೆ. ಕೊನೆಗೆ ನನ್ನಲ್ಲಿಯೇ ಲಯಹೊಂದುವುದು. ನನ್ನ ಸ್ವರೂಪ, ನಾನು ಲೋಕ ಸಂರಕ್ಷಣಕ್ಕಾಗಿ ಆಚರಿಸುವ ಕೆಲಸಗಳು ಇವನ್ನು ತತ್ತ್ವತಃ ತಿಳಿಯಬೇಕು. ಇದನ್ನು ಅರಿಯದೆ ಫಲಾಭಿಲಾಷೆಗೊಂಡು ಯಾವುದಾವುದೋ ದೇವತೆಗಳನ್ನು ಅಜ್ಞರು ಆರಾಧಿಸಿ, ಆ ದೇವತೆಗಳು ಕೊಡಬಹುದಾದ ನಶ್ವರ ಫಲಗಳಿಂದ ತೃಪ್ತರಾಗಿ ಹುಟ್ಟಿ ಸಾಯುತ್ತಿರುವರು. ಅವರವರ ಗುಣ  ಕರ್ಮಗಳಿಗನುಸರಿಸಿ ಚಾತುರ್ವರ್ಣ್ಯಗಳನ್ನು ನಾನು ಸೃಜಿಸಿದೆನು ಎಂದು ಹೇಳಿ ಕ್ರಿಯೆ ಯಾವುದು? ಅಕ್ರಿಯೆ ಎಂದರೇನು? ವಿಕರ್ಮಕ್ಕೆ ಲಕ್ಷಣವೇನು? ಎಂಬುದನ್ನೂ ದೈವಾದಿ ಯಜ್ಞಗಳನ್ನೂ ವಿವರಿಸಿ, ಈ ಪೈಕಿ ಜ್ಞಾನಯಜ್ಞವು ಬಹಳ ಶ್ರೇಷ್ಠವಾದುದರಿಂದ ಜ್ಞಾನಿಗಳನ್ನು ಸೇವಿಸಿ ಅದನ್ನು ತಿಳಿ ಎಂದು ಬೋಧಿಸಿದುದು.</a></span></li>
	</ul>
	</li>
	<li id="li_id17"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0119.djvu&amp;zoom=page" target="_blank">೧೪೧ನೆಯ ಅಧ್ಯಾಯ</a></span>
	<ul class="dnone" id="ul_id10">
		<li id="li_id18"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0119.djvu&amp;zoom=page" target="_blank">ಕರ್ಮಯೋಗ, ಸನ್ಯಾಸಯೋಗಗಳೆರಡೂ ಮುಕ್ತಿಸಾಧನವೆಂದು ಹೇಳಿದೆಯಲ್ಲವೇ? ಈ ಎರಡರಲ್ಲಿ ಯಾವುದಾದರೊಂದನ್ನು ನನಗೆ ಹೇಳು ಎಂದು ವರೇಣ್ಯ ಮಹಾರಾಜನು ಪುನಃ ಪ್ರಶ್ನಿಸಿದುದು. “ಈ ಎರಡೂ ಶ್ರೇಯಸ್ಸಾಧಾನಗಳಾದರೂ ಕರ್ಮವನ್ನು ತ್ಯಾಗಮಾಡುವುದಕ್ಕಿಂತ ಕರ್ಮಯೋಗವೇ ಶ್ರೇಷ್ಥವೆಂಬುದು ನನಗೆ ಸಮ್ಮತವಾದುದು ಎಂದು ಆರಂಭಿಸಿ ಅವೆರಡಕ್ಕೂ ದೊರೆಯುವ ಫಲ ಒಂದು ಎಂದು ಹೇಳಿದುದು. ತತ್ತ್ವಜ್ಞಾನಿಯು ಆತ್ಮಭಿನ್ನ ವಸ್ತುವನ್ನು “ಸತ್ಯ” ಎಂದು ನಂಬುವುದಿಲ್ಲ. ಕರ್ಮಯೋಗಿಯು ತಾನು ಆಚರಿಸುವ ಸಕಲ ಕರ್ಮಗಳನ್ನೂ ಪರಮೇಶ್ವರನಿಗೆ ಅರ್ಪಿಸುವನು. ಸೂರ್ಯನ ಬೆಳಕು ಹೂವು, ಹೊಲಸುಗಳ ಮೇಲೆ ಹರಡಿದ್ದರೂ ಪುಷ್ಪದ ಸೌಗಂಧ್ಯವನ್ನಾಗಲಿ, ಹೊಲಸಿನ ದೌರ್ಗಂಧ್ಯವನ್ನಾಗಲಿ ಹೇಗೆ ಸಂಪರ್ಕಿಸುವುದಿಲ್ಲವೋ ಅದರಂತೆ ಕರ್ಮ, ಜ್ಞಾನಯೋಗಿಗಳು ಯಾವ ಪಾಪ ಪುಣ್ಯಗಳಿಂದಲೂ ಲಿಪ್ತರಾಗುವುದಿಲ್ಲ. ಕರ್ಮಿಯು ಕಾಯಿಕ, ವಾಚಿಕ, ಬೌದ್ಧ, ಐಂದ್ರಿಯ, ಮಾನಸ ಈ ಎಲ್ಲ ಕರ್ಮಗಳ ಪೈಕಿ ಯಾವ ಕರ್ಮಕ್ಕೂ ಫಲವನ್ನು ಬಯಸುವುದಿಲ್ಲ. ಆದರೂ ಅವರು ಮಾಡಿದ ಕರ್ಮಗಳು ಚಿತ್ತಶುದ್ಧಿಗೆ ತಾವಾಗಿಯೇ ಕಾರಣಗಳಾಗುವುವು. ಅಜ್ಞನು ಅದೇ ಕರ್ಮಗಳನ್ನಾಚರಿಸಿದರೂ ಅವಕ್ಕೆ ಫಲವಾದ ಭೋಗಗಳನ್ನು ಬಯಸುವವನಾದ್ದರಿಂದ ಅವು ಬೇಡಿದಷ್ಟು ಮಾತ್ರ ಫಲಗಳನ್ನು ಕೊಟ್ಟು ಕರಗಿಹೋಗುವುವು. ಫಲಗಳನ್ನು ಭುಜಿಸಿದಂತೆಲ್ಲ ಮತ್ತಷ್ಟು ಭೋಗೇಚ್ಛೆ ಹೆಚ್ಚಿ, ಹೊಸ ಕರ್ಮಗಳನ್ನು ಮಾಡಿಸುವುದು. ಅದರಿಂದ ಜನನ  ಮರಣಗಳು, ರೋಗ  ರುಜಿನಾದಿಗಳು ಈ ಕ್ಲೇಶಗಳನ್ನೆಲ್ಲ ಅವನು ಅನುಭವಿಸಬೇಕಾಗುತ್ತದೆ. ಕರ್ಮ, ಕರ್ತೃತ್ವ ಇವಾವನ್ನೂ ನಾನು ಸೃಜಿಸಿದವನಲ್ಲ ಮತ್ತು ಅವನ್ನು ಮಾಡೆಂದು ಯಾರ ಮೇಲೆ ಒತ್ತಾಯವನ್ನು ಹೇರಿದವನೂ ಅಲ್ಲ. ಇದನ್ನೆಲ್ಲ ಮಾಡುವುದು ತ್ರಿಗುಣಾತ್ಮಕವಾದ ಶಕ್ತಿ, ನಾನು ಸರ್ವವ್ಯಾಪಿಯೂ ಸರ್ವನಿಉಆಮಕನೂ ಆಗಿದ್ದರೂ ಯಾರ ಪುಣ್ಯ  ಪಾಪಗಳನ್ನೂ ಸ್ಪರ್ಶಿಸತಕ್ಕವನಲ್ಲ. ಮುಗ್ಧರು ಮಾತ್ರ ಎಲ್ಲಕ್ಕೂ ನನ್ನನ್ನು ಹೊಣೆಯನ್ನಾಗಿ ಮಾಡುತ್ತಾರೆ. ಇಂತಹ ದಡ್ಡರು ತಮ್ಮನ್ನೇ ತಾವು ಹಾಳುಮಾಡಿಕೊಳ್ಳುತ್ತಾರೆ. ನನ್ನ ತತ್ತ್ವ ವನ್ನು ಸ್ಫುಟವಾಗಿ ತಿಳಿದವನು ಯಾವುದರಲ್ಲೂ ಉಚ್ಚ ನೀಚ ಭವವುಳ್ಳವನಾಗುವುದಿಲ್ಲ. ಇಂಥವರೇ ಪಂಡಿತರೆನಿಸತಕ್ಕವರು. ಅವರಿಗೆ ಎಲ್ಲವೂ ವಶವಾಗುವುದು. ಅವರಿಗೆ ಹರ್ಷ  ವಿಷಾದಾದಿ ದ್ವಂದ್ವಗಳೊದಗಿದರೂ ಅವರು ಸ್ವಲ್ಪವೂ ಕ್ಷೋಭೆಗೊಳ್ಳುವುದಿಲ್ಲವೆಂದು ತಿಳಿಸಿದುದು. ಮೂರು ಲೋಕಗಳಲ್ಲಿರುವ ದೇವತೆಗಳು, ಗಂಧರ್ವರು ಇವರ ಪೈಕಿ ಯಾರು ಸುಖಿಗಳು? ಸುಖಾವೆಂದರೇನು? ಇದನ್ನು ಹೇಳೆಂದು ರಾಜನು ಪ್ರಶ್ನಿಸಲು ಬಾಹ್ಯ ವಸ್ತುಗಳಲ್ಲಿ ಸುಖವಿಲ್ಲ. ವಿಷಯ ಲಾಭದಿಂದ ಮನಸ್ಸು ತಾತ್ಕಾಲಿಕವಾವಿ ಅಚಂಚಲವಾಗಿರುವುದು. ಆಗ ತನ್ನ(ಸ್ವಂತ) ಸುಖವೇ ತನಗೆ ತೋರಿದರೂ “ಈ ಸುಖವಿಷಯಗಳಿಂದ ಲಭಿಸಿತು” ಎಂದು ಅಜ್ಞರು ತಿಳಿಯುವರು. ಈ ಮಾದರಿಯ ಸುಖಾಭಿವ್ಯಕ್ತಿಯು ಕ್ಷಣಿಕವಾದುದರಿಂಡ ಅಂತ್ಯದಲ್ಲಿ ದುಃಖಕಾರಕವಾಗಿದೆ. ಹುಟ್ಟಿ ಅಡಗತಕ್ಕ ಈ ವೈಷಯಿಕ ಸುಖಕ್ಕೆ ಜ್ಞಾನಿಯು ಎಂದೂ ಮರುಳಾಗುವುದಿಲ್ಲ. ನಿತ್ಯ ಸುಖವು ಅನಾಸಕ್ತಿ ರೂಪವಾದುದು. ಈ ಅನಾಸಕ್ತಿ ಕಾಮ ಕ್ರೋಧಗಳನ್ನು ಜಯಿಸಿದವನಿಗೆ ಮಾತ್ರ ಉಂಟಾಗುವುದು. ಆತ್ಮೈಕನಿರತನಿಗೆ ವಸ್ತ್ವಂತರವೇ ತೋರುವುದಿಲ್ಲವಾದ್ದರಿಂದ ಕ್ರಿಯಾಲೋಪಬರುವ ಪ್ರಸಕ್ತಿಯೇ ಇಲ್ಲ. ಅವನು ಅಂತಃಪ್ರಕಾಶದಿಂದ ಸರ್ವದಾ ಸುಖ  ಶಾಂಟಿಗಳನ್ನನುಭವಿಸುತ್ತಾನೆ. ಎಂದು ಹೇಳಿ ಪ್ರಾಣಾಯಾಮ ಪ್ರಕ್ರಿಯೆಯನ್ನು ವಿವರಿಸಿದುದು. ಈ ಯೋಗಗಳಿಂದ ಯಾರು ನನ್ನನ್ನರಿಯುವರೋ ಅವರು ಮುಕ್ತಿಯನ್ನೈದುವರು ಎಂದು ಉತ್ತರಿಸಿದುದು.</a></span></li>
	</ul>
	</li>
	<li id="li_id19"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0132.djvu&amp;zoom=page" target="_blank">೧೪೨ನೆಯ ಅಧ್ಯಾಯ</a></span>
	<ul class="dnone" id="ul_id11">
		<li id="li_id20"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0132.djvu&amp;zoom=page" target="_blank">ಫಲಾಭಿಲಾಷೆ ಇಲ್ಲದೇ ಮಾಡತಕ್ಕ ಕರ್ಮಗಳು ಅಕರ್ಮ ಎನಿಸುವವು. ಅನಾಸಕ್ತಿ ಹೆಚ್ಚಿದಂತೆಲ್ಲ ಸಾಧಕನು ಸಾಂಸಾರಿಕ ಕ್ಲೇಶಗಳಿಂದ ಮುಕ್ತನಾಗುತ್ತಾನೆ. ಆಸಕ್ತಿಯು ಹೆಚ್ಚಿದರೆ ಬದ್ದನಾಗುತ್ತಾನೆ. ಆದುದರಿಂದ ತನಗೊದಗುವ ಬಂಧಮೋಕ್ಷಗಳಿಗೆ ತನಗಿರುವ ಅಸಕ್ತ್ಯನಾಸಕ್ತಿಗಳ ಮೂಲಕ ತಾನು ಕಾರಣನೇ ಹೊರತು ಅನ್ಯರಾರೂ ಇವಕ್ಕೆ ಹೊಣೆಯಲ್ಲ ಎಂದು ಹೇಳಿ ಯೋಗಾಭ್ಯಾಸಕ್ಕೆ ನಿಷಿದ್ಧ ಪ್ರದೇಶ, ಕಾಲ, ಆಹಾರ ಇವನ್ನೆಲ್ಲ ನಿರೂಪಿಸಿದುದು. ಮನಸ್ಸು ಬಹಳ ಚಂಚಲವಾದುದರಿಂದ ನೀನು ಬೋಧಿಸಿದ ನಿಷ್ಕಾಮ ಕರ್ಮಯೋಗ ಹಾಗೂ ಜ್ಞಾನಯೋಗಗಳೆರಡೂ ಯಾರಿಗೂ ಸಾಧಿಸಲಾರವೆಂದೇ ನನ್ನ ಮತ ಎಂದು ರಾಜನು ಹೇಳಲು, ಚಪಲವಾದ ಚಿತ್ತವನ್ನು ನಿಗ್ರಹಿಸಿದರೆ ಬಹು ಸುಲಭವಾಗಿ ಸಂಸಾರ ಚಕ್ರದಿಂದ ಮುಕ್ತನಾಗಬಹುದು. ಮನಸ್ಸನ್ನು ಜಯಿಸದಿದ್ದರೆ ಯಾರಿಗೂ ಯಾವ ಯೋಗವೂ ಸಾಧಿಸುವುದಿಲ್ಲ. ಎಂದು ದೇವನು ಹೇಳಿದುದು. ಯೋಗಸಿದ್ಧಿ ಯಾಗುವುದರೊಳಗಾಗಿಯೇ ಸಾಧಕನು ಮೃತನಾದರೆ ಅವನಿಗೆ ದೊರೆಯುವ ಗತಿ ಯಾವುದು? ಎಂದು ರಾಜನು ಪ್ರಶ್ನಿಸಿದುದು. ಯೋಗ ಭ್ರಷ್ಟನು ದ್ವಿಯ ದೇಹವನ್ನು ಧರಿಸಿ, ಸ್ವರ್ಭೋಗಗಳನ್ನು ಭುಜಿಸುವನು. ಮುಂದಿನ ಜನ್ಮದಲ್ಲಿ ಶುಚಿಯಾದ ಯೋಗಿಗಳ ಕುಲದಲ್ಲೇ ಜನಿಸಿ, ಹಿಂದಿನ ಸಂಸ್ಕಾರವನ್ನು ಬೆಳೆಸಿಕೊಂಡು ತಾನೂ ದೊಡ್ಡ ಯೋಗಿಯಾಗಿ ಆ ಜನ್ಮದಲ್ಲಿ ಸಿದ್ಧಿಯನ್ನು ಪಡೆಯುತ್ತಾನೆ. ತಪಸ್ಸು ಜ್ಞಾನ ಕರ್ಮಗಳಲ್ಲಿ ನಿಷ್ಠರಾದವರಿಗಿಂತಲೂ ಯೋಗಸಂಸಿದ್ಧರು ಶ್ರೇಷ್ಥತಮರೆಂದು ತಿಳಿ. ಅವರಲ್ಲಿ ನಾನು ನೆಲೆಸಿರುವೆನು. ಅಂತೆಯೇ ಅವರೂ ನನ್ನಲ್ಲಿ ಚಿತ್ತವಿಟ್ಟವರಾಗುವರು ಎಂದುದು.</a></span></li>
	</ul>
	</li>
	<li id="li_id21"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0140.djvu&amp;zoom=page" target="_blank">೧೪೩ನೆಯ ಅಧ್ಯಾಯ</a></span>
	<ul class="dnone" id="ul_id12">
		<li id="li_id22"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0140.djvu&amp;zoom=page" target="_blank">ನನ್ನ ತತ್ತ್ವವನ್ನು ತಿಳಿಯುವುದಕ್ಕೆ ಮೊದಲು ತ್ರಿಗುಣಾತ್ಮಕವಾದ ನನ್ನ ಮೂಲ ಪ್ರಕೃತಿಯನ್ನರಿಯಬೇಕು. ಅದರ ಆವರಣಶಕ್ತಿಯು ತತ್ತ್ವವನ್ನು ತಿಳಿಯದಂತೆ ಮಾಡುವುದು. ವಸ್ತುವಿನ ರೂಪವನ್ನು ವಿಪರ್ಯಾಸಗೊಳಿಸುವುದು ಪ್ರಕೃತಿಯ ವಿಕ್ಷೇಪಶಕ್ತಿ ಎಂದು ಹೇಳಿ, ದೇವನು ತನ್ನ ದಶವಿಧ ಅಚೇತನ ಪ್ರಕೃತಿಗಳನ್ನು ನಿರೂಪಿಸಿದುದು. ಜೀವ ತತ್ತ್ವವೇ ಚೇತನ ಪ್ರಕೃತಿ ಎಂದು ಆರಂಭಿಸಿ, ಚೇತನಾಚೇತನ ಪ್ರಕೃತಿಗಳ ಸಂಪರ್ಕದಿಂದಲೇ ಈ ವಿಶ್ವವೆಲ್ಲವೂ ಜನಿಸಿದೆ. ಎಲ್ಲರೂ ಮಹಾ ಮಾಯಾವಿಮೋಹಿತರಾದ್ದರಿಂದ ಅವರ ಪೈಕಿ ಯಾರೋ ಒಬ್ಬನು ತನ್ನತತ್ತ್ವವನ್ನು ತಿಳಿಯಲೆತ್ನಿಸಿಯಾನು. ಪ್ರಯತ್ನಿಸುವವರಲ್ಲಿ ಯಾರೋ ಒಬ್ಬನು ನನ್ನನ್ನು ಸಾಕ್ಷಾತ್ಕರಿಸುವನು. ಅಂಥವನಿಗೆ ನನ್ನ ಹೊರತು ಮತ್ತಾವುದೂ ಅನುಭವಕ್ಕೆ ಬರುವುದೇ ಇಲ್ಲ ಭೂಮ್ಯಾದಿ ಪಂಚ ಭೂತಗಳಲ್ಲೂ ಆಯಾ ಭೂತಗಳ ಕಾರ್ಯಗಳಲ್ಲೂ ಸಾರ ವಸ್ತುವಾಗಿ ತೋರುವ ನನ್ನನ್ನೆ ಕಾಣುತ್ತಿರುವನು. ಆದರೆ ಪಾಪಿಗಳು ಮಟ್ಟೆಗೆ ನನ್ನನ್ನರಿಯಲಾರರು. ಅವರಲ್ಲಿ ಸ್ವಲ್ಪ ಸಾಧುಗಳು ನಾನಾವಿಧ ದೇವತೆಗಳನ್ನು ಆರಾಧಿಸಿ, ಅದಕ್ಕೆ ತಕ್ಕಂತೆ ಫಲಗಳನ್ನು ಹೊಂದುವರು. ಜನರು ನನ್ನನ್ನು ಯಾವ ಯಾವ ಭಾವನೆಯಿಂದ ಭಜಿಸುವರೋ ಅವರವರಿಗೆ ಹಾಗೆ ಹಾಗೆಯೇ ನಾನು ಫಲಗಳನ್ನು ಕೊಡುವೆನು. ನನಗೆ ಎಲ್ಲವೂ ತಿಳಿಯುವುದು. ನನ್ನನ್ನು ಮಾತ್ರ ಯಾರೂ ತಿಳಿಯಲಾರರು. ತಮ್ಮಂತೆಯೇ ಜನ್ಮವೆತ್ತಿ ಬಂದ ಸಾಮಾನ್ಯನೆಂದು ಅಜ್ಞರು ತಿಳಿದು ಹಾಳಾಗುವರು. ಸಾಯುವಾಗಲಾದರೂ ನನ್ನನ್ನು ಭಕ್ತಿಯಿಂದ ಸ್ಮರಿಸಿದರೆ ಸಾಕು, ನನ್ನ ಅನುಗ್ರಹದಿಂದ ಅವರು ಉದ್ಧೃತರಾಗುವರು. ಯಾವ ಯಾವ ಭಾವನೆ ಸಾಯ ತಕ್ಕವನಿಗೆ ಆ ಕಾಲದಲ್ಲಿರುವುದೋ ಅವನು ಆಯಾ ಲೋಕಗಳನ್ನು ಪಡೆಯುತ್ತಾನೆ. ಆದುದರಿಂದ ಸರ್ವದಾ ಸದ್ಭಾವನೆಯುಳ್ಳವನಾಗಿರಬೇಕು. ನಶ್ವರವಾದ ಶಿವಾದಿ ಲೋಕಗಳನ್ನು ಪಡೆಯುವುದಕ್ಕಿಂತ ಶಾಶ್ವಾತವಾದ ನನ್ನ ಪದವನ್ನು ಪಡೆಯುವುದು ಶ್ರೇಯಸ್ಕರ. ನನ್ನ ಭಕ್ತನ ಯೋಗ  ಕ್ಷೇಮಗಳನ್ನು ನಾನು ವಹಿಸುವೆನು. ಜನರು ಪರಲೋಕಗಳಿಗೆ ತೆರಳಲು ಎರಡು ಗತಿಗಳಿವೆ. ಇವಕ್ಕೆ ಶುಕ್ಲ  ಕೃಷ್ಣಗಳೆಂದು ಹೆಸರು ಇತ್ಯಾದಿಗಳನ್ನು ಹೇಳಿದುದು.</a></span></li>
	</ul>
	</li>
	<li id="li_id23"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0148.djvu&amp;zoom=page" target="_blank">೧೪೪ನೆಯ ಅಧ್ಯಾಯ</a></span>
	<ul class="dnone" id="ul_id13">
		<li id="li_id24"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0148.djvu&amp;zoom=page" target="_blank">ಶುಕ್ಲ  ಕೃಷ್ಣಗತಿ, ಬ್ರಹ್ಮ, ಸಂಸ್ಕೃತಿಗಳ ಸ್ವರೂಪವನ್ನು ತಿಳಿಸಬೇಕೆಂದು ರಾಜನು ಕೇಳಲು, ಅಗ್ನಿ, ಜ್ಯೋತಿ ಅಹಃ ಈ ಮಾರ್ಗವನ್ನೂ ಧೂಮ, ರಾತ್ರಿ ಕೃಷ್ಣ ಈ ಮಾರ್ಗವನ್ನೂ, ಕ್ಷರವು ಸಂಸ್ಕೃತಿ ಎಂದೂ, ಅಕ್ಷರ ಎಂಬುವನೇ ಈಶ್ವರ ಎಂದೂ ಈ ಎರಡನ್ನೂ ಈರಿರುವುದೇ ಬ್ರಹ್ಮವಸ್ತು ಎಂದೂ ಸೂಕ್ಷ್ಮವಾಗಿ ಹೇಳಿದುದು. ನನ್ನನ್ನು ಗಣಿಸದೇ ಇರುವ ಅಜ್ಞರು ಸಂಸಾರ ಮಗ್ನರಾಗಿ ನರಳುವರು. ಯಾರು ನನ್ನನ್ನೇ ಧ್ಯಾನಿಸುವರೋ ಅವರು ಪರಪ್ರಹ್ಮವನ್ನು ಪಡೆಯುವರು. ಎಂದು ಹೇಳಿ ಧ್ಯಾನಿಸುವ ವಿಧಾನವನ್ನು ವಿವರಿಸಿದುದು. ಸಕಾಮ ಪೂಜೆಯನ್ನು ಸಲಿಸಿದವನು ಕ್ರಮ ಮುಕ್ತಿಯನ್ನು ಪಡೆಯುತ್ತಾನೆ. ಯಾರು ಯಾವ ದೇವತಾ ರೂಪವನ್ನೇ ಅರ್ಚಿಸಿದರೂ ಅದು ತನ್ಮೂಲಕ ನನಗೇ ಸಲ್ಲುವುದಾದ್ದರಿಂದ ಆಯಾ ರೂಪಗಳಿಂದ ಅವರವರಿಗೆ ನಾನೇ ಆ ಫಲಗಳನ್ನು ಹಂಚುವೆನು. ನನ್ನನ್ನು ದ್ವೇಷಿಸುವವನು ಸಹಸ್ರಾರು ಕಲ್ಪಗಳವರೆಗೆ ನರಕದಲ್ಲಿ ಬಿದ್ದು ನರಳುವನು. ಆದುದರಿಂದ ನನ್ನನ್ನು ಸರ್ವದಾ ಧ್ಯಾನಿಸುತ್ತಲೇ ಇರಬೇಕು. ಅಷ್ಟು ನಿಷ್ಠೆಯಿಂದ ಧ್ಯಾನಿಸಲಿಕ್ಕಾಗದಿದ್ದರೆ, ಯಾವ ಕೆಲಸವನ್ನೇ ಮಾಡಿದರೂ ಅದರಲ್ಲಿ ಸಕ್ತಿಯನ್ನಿಡದೆ ನನಗೆ ಸಮರ್ಪಿಸಿ ಬಿಡಬೇಕು. ಸ್ತೀಯರಾಗಲಿ, ದುರಾಚಾರಿಗಳಾದ ಯಾವ ತ್ರೈವರ್ಣಿಕರೇ ಆಗಲಿ ತಾವು ಮಾಡುವ ಕರ್ಮಗಳನ್ನು ನನಗೆ ಸಮರ್ಪಿಸುತ್ತಿದ್ದರೆ ಅವರು ಮುಕ್ತರಾಗುವರು. ಉತ್ತಮರಾದ ಬ್ರಾಹ್ಮಣರು ಉದ್ಧಾರವಾಗುವುದಕ್ಕೆ ಆಕ್ಷೇಪಣೆ ಏನಿದೆ? ಅಣು, ರೇಣು ತೃಣ ಕಾಷ್ಠಗಳಲ್ಲೂ ನಾನು ಸಾರ ಭೂತನಾಗಿರುವೆನು ಎಂದು ದೇವನು ಹೇಳಿದುದು.</a></span></li>
	</ul>
	</li>
	<li id="li_id25"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0158.djvu&amp;zoom=page" target="_blank">೧೪೫ನೆಯ ಅಧ್ಯಾಯ</a></span>
	<ul class="dnone" id="ul_id14">
		<li id="li_id26"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0158.djvu&amp;zoom=page" target="_blank">ದೇವ! ನಿನ್ನ ವಿಭೂತಿಗಳನ್ನು ನಾರದರು ಅನೇಕವಾಗಿ ಹೇಳಿದ್ದರೂ ಸಮಗ್ರವಾಗಿ ತಿಳಿಯಬೇಕೆಂದು ಬಯಸುವೆನಾದುದರಿಂದ ನಿನ್ನ ವಿಶ್ವರೂಪವನ್ನು ತೋರಿಸೆಂದು ರಾಜನು ಪ್ರಾರ್ಥಿಸಿದುದು. ತನ್ನ ಅದ್ಭುತ ರೂಪವನ್ನು ನೋಡುವಂತಹ ದಿವ್ಯ ಚಕ್ಷುವನ್ನು ರಾಜನಿಗೆ ದೇವನು ಕೊಟ್ಟು ವಿಶ್ವ ರೂಪವನ್ನು ತೋರಿಸಿದುದು. ಆ ಅದ್ಭುತ ರೂಪದ ವರ್ಣನೆ. ರಾಜನು ದೇವನ ದಿವ್ಯ ದೇಹದಲ್ಲಿ ಕಂಡ ವಸ್ತುಗಳನ್ನೆಲ್ಲ ಬಣ್ಣಿಸಿ, ನಿನ್ನ ಅನುಗ್ರಹದಿಂದ ಈ ರೂಪವನ್ನು ಕಾಣುವಂತೆ ಆದೆನು. ಪ್ರಕೃತ ಈ ಭಯಾನಕ ರೂಪವನ್ನು ಉಪಸಂಹರಿಸಿ, ಸೌಮ್ಯರೂಪವನ್ನು ತಾಳಬೇಕೆಂದು ಪ್ರಾರ್ಥಿಸಿದುದು. ಈ ದಿವ್ಯ ರೂಪವನ್ನು ನೊಷ್ಠರಾದ ಸನಕಾದಿ ಯೋಗಿಗಳು ಸಹ ನೋಡಿರುವುದಿಲ್ಲವೆಂದೂ, ನನ್ನ ಅನುಗ್ರಹದಿಂದಲೇ ನೀನು ಕಂಡೆ ಎಂದೂ ದೇವನು ಹೇಳಿ, ಅಭಯವನ್ನಿತ್ತು ಸೌಮ್ಯ ರೂಪವನ್ನು ತಳೆದುದು.</a></span></li>
	</ul>
	</li>
	<li id="li_id27"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0165.djvu&amp;zoom=page" target="_blank">೧೪೬ನೆಯ ಅಧ್ಯಾಯ</a></span>
	<ul class="dnone" id="ul_id15">
		<li id="li_id28"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0165.djvu&amp;zoom=page" target="_blank">ಸಗುಣ  ನಿರ್ಗುಣೋಪಾಸನೆಗಳಲ್ಲಿ ಯಾವುದು ಶ್ರೇಷ್ಠ? ಭೂತಭಾವನ! ನೀನು ಸರ್ವಜ್ಞನಾದುದರಿಂದ ಇದನ್ನು ಹೇಳಬೇಕೆಂದು ರಾಜನು ಪ್ರಶ್ನಿಸಿದ್ದು. ಮೂರ್ತಿಧರನಾದ ನನ್ನನ್ನು ಯಾರು ಏಕಾಗ್ರ ಭಕ್ತಿಯಿಂದ ಭಜಿಸುವರೋ ಅವರು ನನ್ನನ್ನು ಪಡೆಯುತ್ತಾರೆ, ಅದೇ ನನ್ನ ನಿರ್ಗುಣ ಅಖಂಡ ತತ್ತ್ವವನ್ನು ಯಾರು ಉಪಾಸನೆಯನ್ನು ಮಾಡುವರೋ ಅವರು ನನ್ನ ಭಾವವನ್ನೇ ಹೊಂದುತ್ತಾರೆ. ನಿರ್ಗುಣೋಪಾಸನೆ ಬಹಳ ಕಷ್ಟಸಾಧ್ಯವಾದುದು. ಸಾಮಾನ್ಯರಿಂದ ಈ ಉಪಾಸನೆಯನ್ನು ಮಾಡಲಾಗುವುದಿಲ್ಲ. ಇದನ್ನು ಸಾಧಿಸುವವನು ಬಹಳ ನಿಷ್ಠೆಯಿಂದಿರತಕ್ಕದ್ದು. ಅಂತರಂಗದಲ್ಲಿ ಭಕ್ತಿಯಿಲ್ಲದೆ ವಾಙ್ಮಾತ್ರದಿಂದ ದೇವನ ನಾಮವನ್ನು ಭಜಿಸುತ್ತಲಿರುವನು ಚಂಡಾಲನಾದಾಗ್ಯೂ ಭಕ್ತಿಯುತನಾಗಿದ್ದರೆ ಅವನು ಬ್ರಾಹ್ಮಣನಿಗಿಂತಲೂ ಉತ್ತಮವೆನಿಸುವನು. ಈ ಭಕ್ತಿಮಾರ್ಗವನ್ನವಲಂಬಿಸಿ ಶುಕಸನಕಾದಿಗಳು ಮುಕ್ತರಾಗಿದ್ದಾರೆ. ಆದುದರಿಂದ ರಾಜನ್‍! ನೀನು ನನ್ನಲ್ಲಿ ಭಕ್ತಿಯನ್ನಿಡು, ಯಜ್ಞ ಯಾಗಾದಿಗಳನ್ನು ಭಕ್ತಿಯಿಂದಾಚರಿಸು. ಹೀಗೆ ಮಾಡುವೆಯಾದರೆ ನನ್ನನ್ನೇ ಹೊಂಡುವೆ. ಭಕ್ತಿಯನ್ನು ನನ್ನಲ್ಲಿರಿಸಲು ಪ್ರಯತ್ನಿಸಬೇಕು. ಹಾಗೆ ಮಾಡಲು ನೀನು ಅಸಮರ್ಥನಾಗಿದ್ದರೆ ಅಭ್ಯಾಸದಿಂದ ಮನಸ್ಸನ್ನು ನನಲ್ಲಿ ನಿಲ್ಲಿಸಲು ಪ್ರಯತ್ನಿಸು. ಅದೂ ಸಾಧ್ಯವಿಲ್ಲದಿದ್ದರೆ ನೀನು ಮಾಡುವ ಸಕಲ ಕರ್ಮಗಳನ್ನೂ ನನಗರ್ಪಿಸಿ ಬಿಡು. ನನ್ನ ಅನುಗ್ರಹದಿಂದ ನಿತ್ಯಾನಂದವನ್ನು ಪಡೆಯುವೆ. ಕರ್ಮ ಸಮರ್ಪಣೆಯೂ ನಿನಗೆ ಕಷ್ಟವೆಂದು ತೋರಿದರೆ ತ್ರಿವಿಧ ಕರ್ಮಗಳ ಫಲವನ್ನು ಪಡೆಯಬೇಕೆಂಬ ಆಶೆಯನ್ನು ತ್ಯಜಿಸು. ನಾಮ ಜಪಕ್ಕಿಂತ ದೃಢಮತಿಯೂ ಅದಕ್ಕಿಂತ ಧ್ಯಾನವೂ ಶ್ರೇಷ್ಠವೆನಿಸುವುದು. ಇದಕ್ಕಿಂತಲೂ ಸರ್ವಕರ್ಮ ಫಲತ್ಯಾಗವು ಶ್ರೇಷ್ಠತಮ. ಎಲ್ಲಕ್ಕಿಂತಲೂ ಶಾಂತಿಯು ಬಹಳ ಉತ್ತಮವಾದುದು. ನಿರಹಮ್ಮಮತೆ, ಅದ್ವೇಷ, ಕರುಣೆ, ಸುಖ  ಕ್ಷೇಗ್ರಜ್ಞರ ತಿಳಿವು ಇತ್ಯಾದಿ ಗುಣಮಂಡಿತನು ನನಗೆ ಪ್ರಿಯತಮ ಎಂದು ದೇವನು ಹೇಳಿದುದು. ಕ್ಷೇತ್ರ, ಕ್ಷೇತ್ರಜ್ಞ ಇವರ ಜ್ಞಾನವನ್ನು ತಿಳಿಸಬೇಕೆಂದು ರಾಜನು ಪ್ರಶ್ನಿಸಿದುದು. ಜೀವ ಸಹಿತವಾದ ಸಪ್ತದಶ ಸಾಮಾಗ್ರೀ ಸಮುದಾಯವೇ ಕ್ಷೇತ್ರವೆಂದೂ ಸರ್ವಾಂತರ್ಯಾಮಿಯಾದ ನಾನೇ ಕ್ಷೇತ್ರಜ್ಞನೆಂದೂ, ದೇಹೇಂದ್ರಿಯ ಸಂಘಾತ, ನಾನು ಈ ಎರಡು ವಸ್ತುಗಳೂ ತೋರಿಬರುವ ಜ್ಞಾನವೇ ಕ್ಷೇತ್ರ  ಕ್ಷೇತ್ರಜ್ಞರ ಜ್ಞಾನವೆಂದೂ ವಿವರಿಸಿ ಹೇಳಿದುದು.</a></span></li>
	</ul>
	</li>
	<li id="li_id29"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0183.djvu&amp;zoom=page" target="_blank">೧೪೭ನೆಯ ಅಧ್ಯಾಯ</a></span>
	<ul class="dnone" id="ul_id16">
		<li id="li_id30"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0183.djvu&amp;zoom=page" target="_blank">ದೈವೀ, ಅಸುರೀ ಹಾಗೂ ರಾಕ್ಷಸೀ ಪ್ರಕೃತಿಗಳು. ಅವರ ಮನೋವೃತ್ತಿ, ಅವರಿಗೆ ಲಭಿಸುವ ಫಲಗಳು ಇತ್ಯಾದಿಗಳು ನಿರೂಪಣೆ. ಆಸುರೀ, ರಾಕ್ಷಸೀ ಪ್ರಕೃತಿಯವರು ಪ್ರಯತ್ನಪೂರ್ವಕವಾಗಿ ತಮ್ಮ ನಡೆವಳಿಕೆಗಳನ್ನು ತಿದ್ದಿಕೊಂಡು ಸಾತ್ತ್ವಿಕ ಪ್ರಕೃತಿಯವರಾಗಲೆತ್ನಿಸಬೇಕು. ನನ್ನಲ್ಲಿ ಭಕ್ತಿಯನ್ನು ಬೆಳೆಸಬೇಕು. ಆ ಭಕ್ತಿಯು ಸಾತ್ತ್ವಿಕ, ರಾಜಸ, ತಾಮಸ ಭೇದದಿಂದ ಮೂರು ಬಗೆಯಾಗಿದೆ. ದೈವವನ್ನು ಭಜಿಸಿದರೆ ಅದು ಸಾತ್ತ್ವಿಕವೆನಿಸುವುದು. ಯಜ್ಞಾದಿಗಳನ್ನಾಚರಿಸುವ ಶ್ರದ್ಧೆಗೆ ರಾಜಸ ಭಕ್ತಿ ಎಂದು ಹೆಸರು. ಯಕ್ಷ  ರಾಕ್ಷಸಾದಿದುಶ್ಯಕ್ತಿಗಳನ್ನು ಆರಾಧಿಸುವ ಹುಚ್ಚು ನಂಬುಗೆಗೆ ರಾಕ್ಷಸೀ ಭಕ್ತಿ ಎನ್ನುವರು ಇತ್ಯಾದಿಗಳನ್ನು ವಿವರಿಸಿ ಸರ್ವಾನರ್ಥ ಹೇತುಗಳಾದ ಕಾಮ, ಲೋಭ, ಕ್ರೋಧ, ದಂಭ ಈ ನಾಲ್ಕನ್ನು ಸರ್ವಾತ್ಮನಾ ಬಿಡಬೇಕೆಂದು ಒತ್ತಿ ಹೇಳಿದುದು.</a></span></li>
	</ul>
	</li>
	<li id="li_id31"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0191.djvu&amp;zoom=page" target="_blank">೧೪೮ನೆಯ ಅಧ್ಯಾಯ</a></span>
	<ul class="dnone" id="ul_id17">
		<li id="li_id32"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0191.djvu&amp;zoom=page" target="_blank">ಸ್ವಭಾವ, ಭಕ್ತಿಗಳಂತೆ ತಪಸ್ಸೂ ಕಾಮಿಕಾದಿ ಭೇದದಿಂದ ಮೂರು ಬಗೆಯಾಗಿದೆ. ಗುರು ಶುಶ್ರೂಷೆ, ಕರ್ಮಾನುಷ್ಠನ ಇವು ಕಾಯಿಕ ತಪವೆನಿಸುವುವು. ಸತ್ಯ ಹಾಗೂ ಮೃದುವಾಗಿ ನುಡಿಯುವುದು. ಗುರುಮುಖದಿಂದ ವೇದಗಳನ್ನು ಕಲಿಯುವುದು ಇತ್ಯಾದಿಗಳು ವಾಚಿಕ ತಪಸ್ಸು. ಅಂತಶ್ಯಾಂತಿ, ಮೌನ, ಇಂದ್ರಿಯನಿಗ್ರಹ, ಸರಳ ಹೃದಯ ಇವು ಮಾನಸಿಕ ತಪವೆನಿಸುವುವು. ಈ ಮೂರು ಬಗೆಯ ತಪಸ್ಸು ಸಾತ್ತ್ವಿಕಾದಿ ಗುಣಭೇದದಿಂದ ಮತ್ತೆ ಮೂರು ಮೂರು ಬಗೆಯಾಗಿವೆ. ಫಲಾಭಿಲಾಷೆ ಇಲ್ಲದೆ ಪರಮೇಶ್ವರಾರ್ಪಣ ಬುದ್ಧ್ಯಾ ಆಚರಿಸತಕ್ಕ ತಪಸ್ಸು ಸಾತ್ತ್ವಿಕ ತಪಸ್ಸೆನಿಸುವುದು. ಕೀರ್ತಿಗಾಗಿ ಮಾಡುವ ತಪಸ್ಸು ರಾಜಸವೆನಿಸುವುದು. ಇತರರನ್ನು ಹಿಂಸಿಸುವುದಕ್ಕಾಗಿ ಆಚರಿಸುವ ತಪಸ್ಸು ತಾಮಸವಾದುದು. ಸಕಾಲದಲ್ಲಿ ಸತ್ಪಾತ್ರರಿಗೆ ಅನಿಷಿದ್ಧ ಶ್ರೇಷ್ಠ ವಸ್ತುಗಳನ್ನು ಕೊಡುವುದು ಸಾತ್ವಿಕ ದಾನವೆನಿಸುವುದು. ಯಾವುದಾದರೊಂದು ಪ್ರಯೋಜನವನ್ನು ಬಯಸಿ ಕೊಡುವ ದಾನ ರಾಜಸವೆನಿಸುವುದು. ಕಾಲ  ದೇಶಾದಿಗಳ ಗಮನವಿಲ್ಲದೆ ಮನಸ್ಸಿಗೆ ಬಂದಂತೆ ಅಸಡ್ಡೆಯಿಂದ ಕೊಡುವ ದಾನಕ್ಕೆ ತಾಮಸದಾನವೆಂದು ಹೆಸರು. ನನ್ನನ್ನು ಸರ್ವವ್ಯಾಪಿ ಎಂದು ತಾತ್ತ್ವಿಕವಾಗಿ ತಿಳಿವ ಜ್ಞಾನವು ಸಾತ್ತ್ವಿಕವಾದುದು. ಜೀವತತ್ತ್ವಕ್ಕಿಂತಲೂ ನನ್ನನ್ನು ಭಿನ್ನನೆಂದು ತಿಳಿಯುವುದು ರಾಜಸ ಜ್ಞಾನ. ಈ ದೇಹವೇ ಆತ್ಮಾ. ದೇಹದ ಜನ್ಮ  ವಿನಾಶಗಳ ಸಂದರ್ಭಗಳಲ್ಲಿ ಆತ್ಮನೂ ಜನಿಸಿ ನಶಿಸುವನೆಂಬ ಭ್ರಮಾತ್ಮಕ ತಿಳಿವು ತಾಮಸವೆನಿಸುವುದು. ಕಾಮ, ದ್ವೇಷ, ದಂಭ ಇವಿಲ್ಲದ ಕರ್ಮಗಳು ಸಾತ್ತ್ವಿಕವಾದುವು. ಯಾವುದು ಫಲೇಚ್ಛೆ, ದಂಭಾದಿಗಳಿಂದ ಗರ್ಭಿರವಾದ ಕರ್ಮವೋ, ಅದನ್ನು ರಾಜಸ ಕರ್ಮವೆನ್ನುವರು. ಸ್ವಶಕ್ತಿ, ಕರ್ಮದ ಪ್ರಕ್ರಿಯೆ ಇವಾವುದನ್ನೂ ತಿಳಿಯದೆ ಹುಂಬತನದಿಂದ ಆಚರಿಸುವುದು ತಾಮಸ ಕರ್ಮ. ಧೈರ್ಯೋತ್ಸಾಹ, ಫಲಾಫಲಗಳಲ್ಲಿ ಸಮಭಾಅ, ಅಹಂಕಾರವಿಲ್ಲದಿರುವಿಕೆ ಇತ್ಯಾದಿ ಗುಣಗಳುಳ್ಳ ಕರ್ತನು ಸಾತ್ತ್ವಿಕನೆನಿಸುವನು. ಫಲಾಶೆ, ಅದರ ಲಾಭಾಲಾಭಗಳಿಂದ ಹರ್ಷ  ವಿಷಾದಗೊಳ್ಳುವುದು ಇತ್ಯಾದಿ ಭಾವಭಾವಿತನು ರಾಜಸ ಕರ್ತೃವಾಗುವನು. ಧೋರಣೆ, ಅಜ್ಞಾನ, ಇತರರನ್ನು ಹಿಂಸಿಸಬೆಕೆಂಬುದೇ ಮುಖ್ಯ ಧ್ಯೇಯವಾಗಿರತಕ್ಕ ಕರ್ತೃ ತಾಮಸನು. ಮೊದಲಿಗೆ ವಿಷದಂತೆ ತೋರುವ, ಸಾಧಿಸಿದನಂತರ ಆತ್ಯಂತಿಕವಾಗಿ ದುಃಖವನ್ನು ನಾಶಮಾಡುವ ಆತ್ಮಾನಂದವೇ ಸಾತ್ವಿಕವಾದುದು. ವಿಷಯಭೋಗದಿಂದ ತೋರಿದಂತಾಗುವ ತಾತ್ಕಾಲಿಕ ಸುಖಾಭಾಸ ರಾಜಸವೆನಿಸುವುದು. ಮತ್ತು, ಮರೆವು ಇತ್ಯಾದಿಗಳಿಂದ ತಾತ್ಕಾಲಿಕವಾಗಿ ತೋರುವ ದುಃಖಾಭಾವರೂಪವಾದ ಸ್ಥಿತಿಯನ್ನು ತಾಮಸವೆ ನ್ನುತ್ತಾರೆ. ಏವಮಾಧ್ಯನೇಕ ರಹಸ್ಯಾಂಶಗಳನ್ನು ವಿವರಿಸಿ ಶ್ರೀ ಗಣೇಶಗೀತೆಯನ್ನು ಮುಗಿಸಿದುದು.</a></span></li>
	</ul>
	</li>
	<li id="li_id33"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0210.djvu&amp;zoom=page" target="_blank">೧೪೯ನೆಯ ಅಧ್ಯಾಯ</a></span>
	<ul class="dnone" id="ul_id18">
		<li id="li_id34"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0210.djvu&amp;zoom=page" target="_blank">ವರೇಣ್ಯ ಮಹಾರಾಜನು ಭಕ್ತಿಯಿಂದ ಸಲ್ಲಿಸಿದ ಪೂಜೆಯನ್ನು ಸ್ವೀಕರಿಸಿ ಭಕ್ತರನ್ನು ಅನುಗ್ರಹಿಸುತ್ತ ರಾಜನು ಪೂಜಿಸಿದೆಡೆಯೇ ದೇವನು ನೆಲೆಸಿದುದು. ವಿನಾಯಕನ ಬಗ್ಗೆ ಅನೇಕ ಬೇರೆ ಬೇರೆ ಕಥೆಗಳನ್ನು ಹೇಳಿದೆಯಷ್ಟೆ? ಈ ಕಥೆಗಳಲ್ಲಿ ಬಹಳ ಭಿನ್ನಾಭಿಪ್ರಾಯ ತೋರಿಬರುವುದಲ್ಲವೇ? ಈ ಸಂಶಯವನ್ನು ಕಳೆ ಎಂದು ವ್ಯಾಸರು ಬ್ರಹ್ಮ ದೇವನನ್ನು ಕುರಿತು ಪ್ರಶ್ನಿಸಿದುದು. ದೇವನು ಸ್ವೇಚ್ಛಾಮಹಿಮೆಯಿಂದ ಲೋಕಾನುಗ್ರಹಕ್ಕಾಗಿ ಕಲ್ಪಭೇದೇನ ಪರಿಗ್ರಹಿಸುವ ನಾನಾವತಾರ, ಅನೇಕ ಲೀಲಾ  ವಿನೋದ ಇತ್ಯಾದಿಗಳಲ್ಲಿ ನಾವು ಸಂಶಯಪಡಬಾರದು. ಅಲ್ಪಮತಿಗಳಾದ ನಮ್ಮ ಮೆದುಳಿಗೆ ಅಳವಡಲೊಲ್ಲದೆಂಬ ಮಾತ್ರಕ್ಕೆ ಭಗವಂತನ ಶಕ್ತಿ ಸುಳ್ಳಾದೀತೇ? ಅಗಮ್ಯ ವಿಷಯಗಳಲ್ಲಿ ವೃಥಾ ಸಂಶಯವನ್ನು ತೆಗೆದುಕೊಂಡರೆ ಅಂಥವನಿಗೆ ನರಕವಾಸ ತಪ್ಪದು. ತ್ರೇತಾಯುಗದ ಕಥೆಗಳನ್ನು ಹೇಳಿದುದಾಯಿತು. ಈಗ ಕಲಿಯುಗಕ್ಕೆ ಸಂಬಂಧಿಸಿದ ಕಥೆಗಳನ್ನು ಹೇಳುವೆನು. ಕಲಿಯುಗದಲ್ಲಿ ಎಲ್ಲರೂ ಭ್ರಷ್ಟರಾಗುವರು. ಬ್ರಾಹ್ಮಣರು ವೇದವನ್ನೋದುವುದಿಲ್ಲ. ನಿತ್ಯ, ನೈಮಿತ್ತಿಕಾದಿ ಕರ್ಮಗಳನ್ನೆಲ್ಲ ತ್ಯಜಿಸುವರು. ಅವರ ಮೇಲ್ವಿಚಾರಣೆಯಲ್ಲಿರಬೇಕಾದ ಇತರ ತ್ರೈವರ್ಣಿಕರು ಸ್ವೆಚ್ಛಾಚಾರಿಗಳಾಗುವರು. ಇಷ್ಟರ ಮಟ್ಟಿಗೆ ಧರ್ಮವು ಹದಗೆಟ್ಟಗ ದೇವನು ಗಜಾನನ ರೂಪದಿಂದ ಅವತರಿಸಿ, ಕಪ್ಪು ಕುದುರೆಯನ್ನೇರಿ ನಾನಾಯುಧಗಳೊಂದಿಗೆ ಹೊರಟು ಮ್ಚೇಚ್ಛರನ್ನೂ, ಅವರಂತೆಯೇ ಆದ ಇತರರನ್ನೂ ನಿಗ್ರಹಿಸಿ, ಧರ್ಮವನ್ನು ಮತ್ತೆ ಸಂಸ್ಥಾಪಿಸುವನು. ಎಲ್ಲೋ ಅಭುಕ್ತ ಮೂಲೆಯಲ್ಲಡಗಿ, ಹೇಗೋ ಜೀವಿಸುತ್ತ ಕಾಲ ಕಳೆಯುವ ಬ್ರಾಹ್ಮಣರನ್ನು ತನ್ನ ಸಮೀಪಕ್ಕೆ ಬರಮಾಡಿಕೊಂಡು, ಅವರು ಯಾವ ವಿಧವಾದ ಉಪದ್ರವಕ್ಕೂ ಒಳಗಾಗದಂತೆ ಏರ್ಪಡಿಸಿ, ಅವರನ್ನು ಸತ್ಕರ್ಮನಿರತರನ್ನಾಗಿ ಮಾಡುವನು. ಅದೇ ಕೃತಯುಗ. ಆಗ ನೂರಕ್ಕೆ ನೂರರಷ್ಟು ಧರ್ಮಾಚಾರ ನಿರತರೇ ವೃದ್ಧಿಯಾಗುವರು. ಧೂಮ್ರವರ್ಣನು ಈ ರೀತಿ ತನ್ನ ಕರ್ತವ್ಯವನ್ನು ನಿರ್ವಹಿಸಿ ಅಂತರ್ಧಾನವನ್ನು ಹೊಂದಿದನು ಎಂದು ಬ್ರಹ್ಮನು ಹೇಳಿ, ನಾಲ್ಕು ಯುಗಗಳಲ್ಲೂ ದೇವದೇವನು ಧರಿಸಿದ ನಾನಾವಿಧ ರೂಪ, ಅವಕ್ಕೆ ಅನುಗುಣಗಳಾದ ಹೆಸರುಗಳು ಇವನ್ನೆಲ್ಲ ವಿವರಿಸಿ ಹೇಳಿದೆನು. ಅವನು ಆಚರಿಸಿದ ಅತ್ಯದ್ಭುತ ಸಾಹಸ ಕರ್ಮಗಳನ್ನಂತೂ ಚೆನ್ನಾಗಿಯೇ ಅರಿತಿರುವೆ. ಇವನ್ನು ತತ್ತ್ವತಃ ಯಾವ ಪ್ರಾಣಿಯೇ ತಿಳಿಯಲಿ ಅದು ಸರ್ವ ಬಂಧನಗಳಿಂದಲೂ ಬಿಡುಗಡೆಯನ್ನು ಹೊಂದುವುದು. ದೇವನು ಇನ್ನೂ ಎಷ್ಟೆಓ ದಿವ್ಯ ರೂಪಗಳನ್ನು ಧರಿಸಿರುವನು, ಅಂತೆಯೇ ಬಗೆ ಬಗೆಯ ಸಾಹಸ ಕರ್ಮಗಳನ್ನೂ ಆಚರಿಸಿರುವನು. ಇವನ್ನೆಲ್ಲ ಹೇಳಲಿಕ್ಕೆ ನನಗೆ ಶಕ್ತಿ ಸಾಲದು. ವೇದಗಳೇ ಆ ವಿಷಯದಲ್ಲಿ ಕುಂಠಿತವಾಗಿರುವಾಗ ಅಲ್ಪಪ್ರಜ್ಞನಾದ ನನ್ನ ಗತಿ ಏನು? ಇನ್ನು ನೀನು ತಪಸ್ಸಿಗೆ ತೆರಳು. ನಾನು ಸೃಷ್ಟಿ ಕಾರ್ಯದಲ್ಲಿ ಉದ್ಯುಕ್ತನಾಗುವೆನು ಎಂದು ಹೇಳಿದುದು. ಬ್ರಹ್ಮನ್‍! ಭಗವಂತನ ಮಹಿಮೆಯನ್ನು ನೀನು ಎಷ್ಟೆಷ್ಟು ಬಗೆಯಿಂದ ವರ್ಣಿಸಿ ಹೇಳಿದರೂ ನನಗಂತೂ ತೃಪ್ತಿಯಾಗಲೊಲ್ಲದು. ನನ್ನ ಮಾನಸಿಕ ಸಂದೇಹಗಳೆಲ್ಲ ನಿವೃತ್ತಿಯಾದವು. ನಾನು ಪರಮ ಧನ್ಯನಾದೆನು ಎಂದು ಮುಂತಾಗಿ ವ್ಯಾಸರು ಹೇಳಿದುದು. ವ್ಯಾಸರು ಬ್ರಹ್ಮನನ್ನು ಪ್ರಣಮಿಸಿ ಅವನ ಅಪ್ಪಣೆಯಂತೆ ತಪಸ್ಸನ್ನಾಚರಿಸಲಿಕ್ಕಾಗಿ ಪ್ರಶಾಂತ ಬಾತಾವರಣವುಳ್ಳ ಏಕಾಂತ ಪ್ರದೇಶದಲ್ಲಿ ಕುಳಿತು ನಿಷ್ಠೆಯಿಂದ ಏಕಾಕ್ಷರದ ಮಹಾ ಮಂತ್ರವನ್ನು ಹನ್ನೆರಡು ವರ್ಷಗಳ ವರೆಗೆ ಜಪಿಸಲು, ಮಹಾ ಗಣಪತಿಯು ಪ್ರಾದುರ್ಭವಿಸಿದುದು ಎಂದು ಭೃಗುಮಹರ್ಷಿಗಳು ಸೋಮಕಾಂತ ಮಹಾರಾಜನಿಗೆ ತಿಳಿಸಿದುದು.</a></span></li>
	</ul>
	</li>
	<li id="li_id35"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0226.djvu&amp;zoom=page" target="_blank">೧೫೦ನೆಯ ಅಧ್ಯಾಯ</a></span>
	<ul class="dnone" id="ul_id19">
		<li id="li_id36"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0226.djvu&amp;zoom=page" target="_blank">ಭಗವಂತನು ವ್ಯಾಸರ ಎದುರಿಗೆ ಆವಿರ್ಭವಿಸಿ ಬಂದ ಸಂಗತಿಯನ್ನು ದಯೆಯಿಟ್ಟು ತಿಳಿಸಬೇಕೆಂದು ಸೋಮಕಾಂತ ಮಹಾರಾಜನು ಭೃಗು ಮಹರ್ಷಿಗಳನ್ನು ಪ್ರಶ್ನಿಸಿದುದು. ದೇವನ ದಿವ್ಯ ರೂಪದ ವರ್ಣನೆ. ಅತ್ಯದ್ಭುತವಾದ ಆ ರೂಪವನ್ನು ಕಂಡು ವ್ಯಾಸರು ಮೊದಲು ಮೂರ್ಚ್ಛೆಯನ್ನೈದಿದುದು. ದೇವನು ಆಗ ತಾನು ಯಾರು? ಏತಕ್ಕಾಗಿ ಪ್ರಕೃತ ಆವಿರ್ಭವಿಸಿರುವೆನು ಎಂಬ ಸಂಗತಿಯನ್ನೆಲ್ಲ ವಿವರಿಸಿ ಹೇಳಿ, ಅವರನ್ನು ಸಮಾಧಾನಗೊಳಿಸಿದುದು. ಮುನಿಗಳು ದೇವನನ್ನು ವರ್ಣಿಸಿದುದು. ಭ್ರಾಂತಿಭಾವವನ್ನು ಕಳೆದು ಸರ್ವದಾ ನನ್ನ ಹೃದಯದಲ್ಲೇ ವಾಸಿಸಿ, ಹದಿನೆಂಟು ಪುರಾಣಗಳನ್ನು ಬರೆಯಬೇಕೆಂದಿರುವ ನನ್ನ ಸಂಕಲ್ಪವನ್ನು ನೆರವೇರುವಂತೆ ಅನುಗ್ರಹಿಸಬೇಕೆಂದು ಪ್ರಾರ್ಥಿಸಿದುದು. ದೇವನು ಇವೆಲ್ಲವನ್ನೂ ನಡೆಸಿಕೊಡುವುದಾಗಿ ಹೇಳಿ, ಮುನಿಯ ಉದರದಲ್ಲಿ ಸ್ವತಃ ಪ್ರವೇಶಿಸಿದುದು. ವ್ಯಾಸರು ತಪಿಸಿದ ಆ ಪವಿತ್ರ ಪ್ರದೇಶಕ್ಕೆ “ಸಿದ್ಧಿಕ್ಷೇತ್ರ” ಎಂಬ ಹೆಸರು ಬಂದುದು. ತಾವು ಬ್ರಹ್ಮನ ಮುಖಾರವಿಂದದಿಂಡ ಕೇಳಿದ ಮಹಾಗಣಪನ ಪುರಾಣವನ್ನು ವೈಶಂಪಾಯನರಿಗೆ ಭೋಧಿಸಲು, ಅವರು ಭೂಮಿಯಲ್ಲೆಲ್ಲ ಅದನ್ನು ಹರಡಿದರು. ಇದು ಪರಮ ಪವಿತ್ರವಾದುದು. ಇದನ್ನು ಕಂಡಕಂಡವರಿಗೆ ಹೇಳಬಾರದು. ನಾನು ಇದನ್ನು ಸರ್ವದಾ ಪಾರಾಯಣ ಮಾಡುತ್ತಲಿರುವೆನು. ನೀನು ಪರಮ ಭಕ್ತನಾದುದರಿಂದ ಇದನ್ನು ನಿನಗೆ ಹೇಳಿದ್ದೇನೆ. ರಾಜನ್‍! ನೀನು ಇದನ್ನು ಸರ್ವದಾ ಜಪಿಸುತ್ತಿರು ಎಂದು ಭೃಗು ಮುನಿಗಳು ರಾಜನಿಗೆ ಹೇಳಿದುದು.</a></span></li>
	</ul>
	</li>
	<li id="li_id37"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0234.djvu&amp;zoom=page" target="_blank">೧೫೧ನೆಯ ಅಧ್ಯಾಯ</a></span>
	<ul class="dnone" id="ul_id20">
		<li id="li_id38"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0234.djvu&amp;zoom=page" target="_blank">ಭೃಗು ಮಹರ್ಷಿಗಳು ಉಪದೇಶಿಸಿದ ಈ ಪುರಾಣವನ್ನು ಶ್ರವಣಮಾಡಿದ ಸೋಮಕಾಂತ ಮಹಾರಾಜನು ಪುರಾಣಶ್ರವಣಜನ್ಯ ಪುಣ್ಯವನ್ನೆಲ್ಲ ಒಣಗಿದ್ದ ಆ ಮಾವಿನ ಮರದ ಆಲವಾಲದಲ್ಲಿ ಧಾರೆ ಎರೆದುದು. ಇದರ ಮಹಿಮೆಯಿಂದ ಆ ವೃಕ್ಷ ಚೇತನಗೊಂಡು ಪುಷ್ಪ  ಫಲ ಭರಿತವಾದುದು. ಅಂತೆಯೇ ರಾಜನೂ ತನ್ನ ರೋಗವನ್ನು ಕ್ರಮವಾಗಿ ಕಳೆದುಕೊಂಡು ದಿವ್ಯ ದೇಹಿಯಾದುದು. ಇದನ್ನು ಕಂಡ ಸರ್ವಜ್ಞರಾದ ಭೃಗುಮುನಿಗಳು ರಾಜನನ್ನು ವರ್ಣಿಸುತ್ತ “ನಿನ್ನ ರಾಜಧಾನಿಗೆ ತೆರಳಬಹುದೆಂದು” ಸೂಚಿಸಿದುದು. ಸೋಮಕಾಂತನು ಮಹರ್ಷಿಯನ್ನು ಬಿಟ್ಟು ನಗರಿಗೆ ತೆರಳಲು ಇಷ್ಟವಿಲ್ಲದಿರುವ ಸಂಗತಿಯನ್ನು ವಿನಯದಿಂದ ಅರುಹಿದುದು. “ಯಾವುದೋ ಜನ್ಮಾಂತರೀಯ ಪುಣ್ಯ ಪರಿಪಾಕದಿಂದ ರಾಜನ್‍! ನನ್ನ  ನಿನ್ನ ಭೇಟಿಯಾಯಿತು. ನಿನ್ನ ಆರ್ತ ದಶೆಯನ್ನು ಗಮನಿಸಿ, ಪವಿತ್ರವಾದ ಶ್ರೀ ಗಣೇಶಪುರಾಣವನ್ನು ಶ್ರವಣ ಮಾಡಿಸಿದೆ. ಅದರ ಮಹಿಮೆಯಿಂದ ನೀನು ಅತ್ಯಲ್ಪ ಕಾಲದಲ್ಲೇ ನೀರೋಗಿಯಾಗಿರುವೆ. ಮಹಾ ಗಣೇಶನ ಪುರಾಣದ ಪ್ರಭಾವವನ್ನು ವರ್ಣಿಸಲಿಕ್ಕೆ ಯಾರಿಗೂ ಸಾಧ್ಯವಿಲ್ಲ. ನನ್ನನ್ನು ಮರೆಯಬೇಡ, ಇನ್ನು ನಿನ್ನ ನಗರವನ್ನು ಕುರಿತು ಪ್ರಯಾಣಮಾಡು” ಎಂದು ಭೃಗು ಮುನಿಗಳು ಹೇಳುತ್ತಿರುವಷ್ಟರಲ್ಲಿ ದಿವ್ಯವಾದ ಶ್ರೀಗಾಣಾಪತ್ಯ ವಿಮಾನವು ರಾಜನನ್ನು ಕರೆದುಕೊಂಡು ಹೋಗಲಿಕ್ಕಾಗಿ ಅಲ್ಲಿಗೆ ಬಂದುದು. ಅದರ ವರ್ಣನೆ. ಅದನ್ನು ಕಂಡ ಭೃಗುಮುನಿಗಳು “ರಾಹನ್‍! ನಿನ್ನನ್ನು ಕರೆದೊಯ್ಯಲಿಕ್ಕಾಗಿ ಅದ್ಭುತವಾದ ಈ ವಿಮಾನಯಾನವು ಬಂದಿದೆ. ಇದನ್ನೇರಿ ಗಣನಾಥನ ದಿವ್ಯ ಸನ್ನಿಧಿಗೆ ತೆರಳು. ಎಂತಹ ತಪಸ್ವಿಗಳಾಗಿದ್ದರೂ ಅವರನ್ನು ಕರೆದೊಯ್ಯಲು ವಿಮಾನವು ಬರಲಾರದು. ನೀನು ಭಕ್ತಿಯಿಂದ ಪುರಾಣವನ್ನು ಶ್ರವಣಮಾಡಿದುದೇ ಇದಕ್ಕೆ ಕಾರಣ”. ರಾಜಾ! ಭೃಗುಮುನಿ ಈ ರೀತಿ ಮಾತನಾಡುತ್ತಿರುವಷ್ಟರಲ್ಲಿ ದೇವನ ವಿಮಾನವು ಆಶ್ರಮದ ಅಂಗಳದಲ್ಲಿ ಬಂದು ಇಳಿದುದು. ವಿಮಾನದ ವರ್ಣನೆ. ಅವರಿವರ ಮುಖದಿಂದ ವಿಮಾನದ ಸುದ್ಧಿಯನ್ನು ಕೇಳಿದ್ದುದನ್ನು ಇಂದು ತಮ್ಮ ತಪಃಪ್ರಭಾವದಿಂದ ಪ್ರತ್ಯಕ್ಷ ನೋಡುತ್ತಿರುವುದಾಗಿ ರಾಜನು ಹೇಳಿ ಹರ್ಷಿಸಿದುದು. ದೇವ ದೂತರು ವಿಮಾನದಿಂದ ಕೆಳಕ್ಕಿಳಿದು ರಾಜನ ಬಳಿಗೆ ಬಂದು “ದೇವನು ನಿನ್ನನ್ನು ಸ್ಮರಿಸಿಕೊಂಡು, ಕೂಡಲೇ ಕರೆದು ತರಲು ವಿಮಾನವನ್ನು ಕಳಿಸಿರುವನು. ಬರುಬೇಕು” ಎಂದು ಅರುಹಿದುದು. ದೇವ ದೇವನು ತನ್ನಂತಹ ಪಾಮರನ ವಿಷಯದಲ್ಲಿ ಅನುಗ್ರಹ ತೋರಿದುದಕ್ಕಾಗಿ ಕೃತಜ್ಞತೆಯನ್ನು ವ್ಯಕತಪಡಿಸುತ್ತ “ತಮ್ಮ ಅಪ್ಪಣೆಯಾದರೆ ದೂತರೊಂದಿಗೆ ದೇವಲೋಕಕ್ಕೆ ತೆರಳುವುದಾಗಿಯೂ, ತನ್ನನ್ನು ಮರೆಯಬಾರದೆಂದೂ” ರಾಜನು ಭೃಗುಮುನಿಯನ್ನು ಪ್ರಾರ್ಥಿಸಿದುದು. ಮುನಿಯು ಆನಂದಾಶ್ರುವನ್ನು ಸುರಿಸುತ್ತ “ದೇವನ ಸಾನ್ನಿಧ್ಯದಲ್ಲಿ ಆನಂದಮಗ್ನನಾಗಿರುವಾಗ ನನ್ನನ್ನೂ ಸ್ಮರಿಸು. ಮರೆಯಬೇಡ” ಎಂದು ಸ  ಗದ್ಗದಿತ ಕಂಠದಿಂದ ಹೇಳಿ, ಇಬ್ಬರೂ ಸ್ನೇಹಾತಿರೇಕದಿಂದ ಕೈಗಳನ್ನು ಹಿಡಿದುಕೊಂಡು ಅಂಗಳಕ್ಕೆ ಬಂದುದು. ರಾಜನು ಋಷಿಗೂ, ವಿಮಾನಕ್ಕೂ ಮತ್ತು ದೇವದೂತರಿಗೂ ಪ್ರಣಮಿಸಿ ಎಲ್ಲರೊಡನೆ ವಿಮಾನವನ್ನೇರಿ ದೇವಲೊಆಕಕ್ಕೆ ಪ್ರಯಾಣವೆಸಗಿದುದು.</a></span></li>
	</ul>
	</li>
	<li id="li_id39"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0246.djvu&amp;zoom=page" target="_blank">೧೫೨ನೆಯ ಅಧ್ಯಾಯ</a></span>
	<ul class="dnone" id="ul_id21">
		<li id="li_id40"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0246.djvu&amp;zoom=page" target="_blank">ದೇವ ವಿಮಾನವು ರಾಜನ ನಗರಿಯ ಮೇಲ್ಭಾಗಕ್ಕೆ ಬಂದಾಗ ರಾಣಿಗೆ ತನ್ನ ಮಗ; ಹೇಮಕಂಠನ ನೆನೆಪುಂಟಗಲು, ಅವನನ್ನು ನೋಡಬೇಕೆಂದು ಉತ್ಕಂಠಿತಳಾಗಿ ಅತ್ತುದು. ರಾಜನೂ ದುಃಖಿಸಿದುದು. ದೂತರು ಅವರಿಗಾಗಿ ವಿಮಾನವನ್ನು ಕೆಲಕಾಲ ಆ ನಗರದ ಬಳಿ ಇಳಿಸುವುದಾಗಿಯೂ, ಅವರು ಬೇಗನೆ ಹೋಗಿ ಅವರ ಮಗನನ್ನು ಕಂಡು ಬರಬಹುದೆಂದೂ ಆಶ್ವಾಸನವನು ಕೊಟ್ಟುದು. ವಿಮಾನವು ಕೆಳಕ್ಕಿಳಿಯಲು, ಮಂತ್ರಿಗಳು ಹೇಮಕಂಠರಾಜನ ಸಭೆಗೆ ಬಂದುದು. ಆ ಸಭೆಯ ವರ್ಣನೆ. ರಾಜನು ನೃತ್ಯವನ್ನು ನೋಡುತ್ತಿರುವಾಗಲೇ ಮಂತ್ರಿಗಳಿಬ್ಬರೂ ಸಭೆಯನ್ನು ಪ್ರವೇಶಿಸಿದುದು. ಅವರನ್ನು ಕಂಡ ರಾಜನು ಓಡಿಬಂದು ಎಲ್ಲ ಸಂಗತಿಯನ್ನೂ ಅವರ ಮುಖದಿಂದ ಕೇಳಿ ತಿಳಿದು, ತಂದೆ  ತಾಯಿಯರನ್ನು ನೋಡಲು ಎಳೆ ಮಕ್ಕಳಂತೆ ಓಡುತ್ತ ಹೋದುದು. ಪ್ರಜೆಗಳೂ ರಾಜನಷ್ಟೇ ಆತುರದಿಂದ ಧಾವಿಸಿದುದು.</a></span></li>
	</ul>
	</li>
	<li id="li_id41"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0260.djvu&amp;zoom=page" target="_blank">೧೫೩ನೆಯ ಅಧ್ಯಾಯ</a></span>
	<ul class="dnone" id="ul_id22">
		<li id="li_id42"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0260.djvu&amp;zoom=page" target="_blank">ಮಂತ್ರಿಗಳು ಮುಂದೆ ಮುಂದೆ ಬಂದು ಹೇಮಕಂಠ ರಾಜನು ಪರಿವಾರದೊಂದಿಗೆ ನಿಮ್ಮ ದರ್ಶನಕ್ಕಾಗಿ ಓಡೋಡುತ್ತ ಬರುತ್ತಿರುವನೆಂಬ ಸುದ್ಧಿಯನ್ನು ಸೋಮಕಾಂತ ಮಹಾರಾಜನಿಗೆ ಹೇಳಿದುದು. ತಂದೆ  ಮಗನ ಭೇಟಿ. ದೇವವಿಮಾನದ ಅಪೂರ್ವ ಶೋಭೆಯನ್ನು ಕಂಡು ಹೇಮಕಂಠ, ಅವನ ಪರಿವಾರದವರೆಲ್ಲ ಆನಂದಭರಿತರಾದುದು. ಅದರ ನಡುವೆ ಸುಖವಾಗಿ ಕುಳಿತಿದ್ದ ತಮ್ಮ ದೊರೆ; ಸೋಮಕಾಂಟ ಮಹಾರಾಜನು ದೃಗ್ಗೋಚರನಾದೊಡನೆ ಎಲ್ಲರೂ ರಾಜಭಕ್ತಿ ಪುರಸ್ಸರವಾಗಿ ಪ್ರಣಮಿಸಿದುದು. ತನ್ನ ಪ್ರಿಯ ಕಾಂತೆಯೊಡನೆ ವಿಮಾನದಿಂದ ಕೆಳಕ್ಕಿಳಿದು ಬಂದು ರಾಜನು ಪುತ್ರನನ್ನು ಆಲಿಂಗಿಸಿಕೊಂಡುದು. ಇಬ್ಬರೂ ಆನಂದಾಶ್ರುಗಳನ್ನು ಸುರಿಸಿದುದು. ಕೆಲ ಕಾಲ ತಮ್ಮನ್ನೇ ತಾವು ಮರೆತುದು. “ಸರ್ವಾದಾ ನಾನು ನಿನ್ನನ್ನೇ ಧ್ಯಾನಿಸುತ್ತಲಿದ್ದೆನು, ನನ್ನ ವಂಶಕ್ಕೆ ಭೂಷಣನಾದ ನಿನಗೆ ಸಮಾನನಾದ ಪುತ್ರನು ಯಾರಿಗೂ ಜನಿಸುವುದಿಲ್ಲ” ಎಂದು ರಾಜನೂ, “ನೀನಿಲ್ಲದ್ದರಿಂದ ನನಗೆ ಲೇಶವೂ ಸೌಖ್ಯವಿರಲಿಲ್ಲ. ನಿನ್ನ ವಿಯೋಗದಿಂದ ನನ್ನ ದೇಹವೆಲ್ಲ ಕೃಶವಾಗಿದೆ” ಎಂದು ರಾಣಿಯೂ ಹೇಲಿ ಮಗನನ್ನು ಸಂತೈಸಿದುದು. ನಾಗರಿಕರು ಮುಂದೆ ಬಂದು ರಾಜ  ರಾಣಿಯರನ್ನು ಗೌರವಿಸಿದುದು. ಕೆಲವರು ಪ್ರದಕ್ಷಿಣೆ ನಮಸ್ಕಾರಗಳನ್ನು ಮಾಡಿದುದು. ಮತ್ತೆ ಕೆಲವರು ದೂರದಿಂದಲೇ ತಮ್ಮ ಪ್ರಭುವನ್ನು ಸಂದರ್ಶಿಸಿ ಹಿಂದಿರುಗಿ ನಗರಕ್ಕೆ ತೆರಳಿದುದು. “ಭೃಗು ಮಹರ್ಷಿಗಳ ಅನುಗ್ರಹದಿಂದ ಗಣೇಶ ಪುರಾಣವನ್ನು ಕೇಳಿದುದಾಗಿಯೂ ತನ್ನಿಮಿತ್ತ ಪ್ರಬಲವಾದ ರೋಗವನ್ನು ಕಳೆದುಕೊಂಡು ಪ್ರಕೃತ ವಿಮಾನವನ್ನೇರಿ ಶ್ರೀ ಗಣೇಶಧಾಮಕ್ಕೆ ಹೊರಟಿರುವೆನು. ನಿಮ್ಮೆಲ್ಲರನ್ನೂ ನೋಡಬೇಕೆಂದು ಬಯಕೆಯಾಗಲು ಇಲ್ಲಿಗೆ ಬಂದೆನು. ರಾಜ್ಯವು ನಿಷ್ಕಂಟಕವಾಗಿದೆ. ಸಂಪತ್ತಿಗೆ ಯಾವ ಕೊರತೆಯೂ ಇರುವುದಿಲ್ಲ. ಈಗ ನಾನು ಪ್ರಯಾನ ಮಾಡುವೆನು” ಎಂದು ರಾಜನು ಹೇಳಲು, ಅವನ ವಿಯೋಗಕ್ಕಾಗಿ ಎಲ್ಲರೂ ದುಃಖಿಸಿದುದು. ಕೆಲವರಂತೂ ನೆಲದ ಮೇಲೆ ಬಿದ್ದು ಹೊರಳಾಡಿದುದು. ಆಗ ಪ್ರಮುಖರು ಮುಂದೆ ಬಂದು “ರಾಜನ್‍! ನಮ್ಮನ್ನು ಇಲ್ಲಿಯೇ ಬಿಟ್ಟು ನೀನು ಮಾತ್ರ ದೇವನ ಸನ್ನಿಧಿಗೆ ಹೇಗೆ ಹೋಗುವೆ? ಪುಣ್ಯದ ಮಹಿಮೆಯಿಂದಲಾಗಲಿ, ನಿನ್ನ ಸಂಗಡವಾಗಲಿ ನಮಗೆ ಆ ಸ್ಥಾನಕ್ಕೆ ಬರಲವಕಾಶವಗದಿದ್ದರೆ ನಮ್ಮ ಪ್ರಾಣಗಳನ್ನಾದರೂ ತ್ಯಜಿಸಿ ನಿನ್ನನ್ನು ಅನುಸರಿಸಿ ಬರುವೆವು. ಸತ್ತಮೇಲೆ ನಿನ್ನ ಸಂಗಡ ಬರಲಾಗುವುದೋ, ಇಲ್ಲವೋ ಗೊತ್ತಿಲ್ಲ. ಅಂತೂ ನಿನ್ನನ್ನಗಲಿ ಬದುಕಿರಲಾರೆವು. ಈ ಹತ್ಯಾದೋಷವು ನಿನ್ನ ತಲೆಗೇ ಕಟ್ಟಿದ್ದು. ನಾವಂತೂ ಪುಣ್ಯಶಾಲಿಗಳಲ್ಲವೆಂಬುದು ವಿದಿತವಾದ ವಿಷಯವೇ ಆಗಿದೆ. ಏನೋ, ನಿನ್ನ ಪುಣ್ಯದಿಂದಲಾದರೂ ಆ ದಿವ್ಯ ಸನ್ನಿಧಿಯನ್ನು ಪಡೆಯೋಣವೆಂದಿದ್ದೇವೆ. ಸಂಸಾರದಲ್ಲಿ ಲೇಶವೂ ನೆಮ್ಮದಿ ಇರುವುದಿಲ್ಲ, ವ್ಯರ್ಥವಾಗಿ ಆಯುಷ್ಯಕ್ಷಯಿಸುತ್ತಲಿದೆ. ನಾವು ಇನ್ನು ಎಷ್ಟು ಹೆಚ್ಚು ಕಾಲ ಬದುಕಿದ್ದರೂ ದಿವ್ಯ ಧಾಮವನ್ನು ಪಡೆಯುವಂತಹ ಸಾಧನವನ್ನಂತೂ ಮಾಡಿಕೊಳ್ಳಲಾರೆವು” ಎಂದರು. ಹೇಮಕಂಠನು ಸಹ “ನಿನ್ನ ಪ್ರಿಯಪುತ್ರನನ್ನು ತೊರೆದು ಹೋಗುವೆಯ? ಜನಕ! ನಿನ್ನ ಆಜ್ಞೆಯಿಂದ ಇದುವರೆಗೂ ರಾಜ್ಯವನ್ನು ಪಾಲಿಸಿದೆನೇ ಹೊರತು, ಆಸಕ್ತಿಯಿಂದಲ್ಲ. ನನಗೆ ಈ ರಾಜ್ಯ ಬೇಡ. ಆದ್ದರಿಂದ ನನ್ನನ್ನು ನಿನ್ನ ಸಂಗಡ ಖಂಡಿತ ಕರೆದೊಯ್ಯಲೇ ಬೇಕು” ಎಂದು ಒತ್ತಾಯಪಡಿಸಿದನು. “ದೇವನನ್ನು ಸಂದರ್ಶಿಸುವ ಇಚ್ಛೆ ನಿಮಗಿರಬಹುದಾದರೂ ನಿಮ್ಮನ್ನು ಸಂಗಡ ಅಲ್ಲಿಗೆ ಕರೆದೊಯ್ಯಲು ನಾನು ಸ್ವತಂತ್ರನಲ್ಲವಾದುದರಿಂದ ಕೊನೆಯ ಬಾರಿ ಒಮ್ಮೆ ನೋಡಿ ಹೋಗೋಣವೆಂದು ಇಲ್ಲಿಗೆ ಬಂದೆ” ಎಂದು ಹೇಳಿ ರಾಜನು ದುಃಖಿಸಲು. ದೇವದೂತರು ರಾಜನನ್ನು ವರ್ಣಿಸುತ್ತ “ಎಲ್ಲರನ್ನೂ ಕರೆದುಕೊಂಡೇ ದೇವನ ಬಳಿಗೆ ಹೋಗೋಣವಂತೆ, ದುಃಖಿಸದಿರು” ಎಂದು ರಾಜನಿಗೆ ಸಮಾಧಾನವನ್ನು ಹೇಳಿದರು. ಆಗ ರಾಜನು “ಇವರನ್ನು ಮಾತ್ರವಲ್ಲದೆ ನನ್ನ ನಗರಿಯನ್ನೇ ಕರೆದೊಯ್ದರೆ ನನಗೆ ಬಹಳ ಕೀರ್ತಿಯುಂಟಾಗುವುದು” ಎಂದು ತನ್ನ ಮನೋಗತವನ್ನು ದೂತರಿಗೆ ಅರುಹಿದನು. ಅವರ ಸೂಚನೆಯಂತೆ ತಾನು ಶ್ರೀ ಗಣೇಶಪುರಾಣವನ್ನು ಶ್ರವಣಮಾಡಿ ಗಳಿಸಿದ ಪುಣ್ಯವನ್ನು ಅವರೆಲ್ಲರಿಗೂ ಧಾರೆ ಎರೆದು, ಅವರನ್ನೆಲ್ಲ ಪುಣ್ಯಮೂರ್ತಿಗಳನ್ನಾಗಿ ಮಾಡಿದನು. ನಗರಕ್ಕೆ ನಗರವೇ ವಿಮಾನದಲ್ಲಿ ಕುಳಿತ ಬಳಿಕ ದೇವದೂತರು ಅದನ್ನೇರಿ ಚಾಲನ ಮಾಡಿದರು. ಆ ಪೈಕಿ ಯಾರ ಕೈಗೆ ಪುಣ್ಯ ಧಾರಾಜಲ ಬಿದ್ದಿರಲಿಲ್ಲವೋ ಮತ್ತು ಯಾರು ಕುಹಕಿಗಳಾಗಿದ್ದರೋ ಅವರನ್ನಲ್ಲ ದೂತರು ವಿಮಾನದಿಂದ ಕೆಳಕ್ಕೆ ತಳ್ಳಿದರು. ಅವರು ಊರಿಗೆ ಹೋಗಿ ದೇವಲೋಕಕ್ಕೆ ತೆರಳುತ್ತಿರುವವರನ್ನೆಲ್ಲ ನೋಡಿ, ಅವರು ಮೂರ್ಖರೆಂದೂ ಅವರು ಬಿಟ್ಟುಹೋದ ಭೂಮಿ  ನಾಣ್ಯಗಳನ್ನೆಲ್ಲ ನಾವೇ ಉಪಭೋಗಿಸೋಣವೆಂದೂ ಮಾತನಾಡುತ್ತ ಸಂತೋಷಿಸಿದರು. ವಿಮಾನದಲ್ಲಿ ಕುಳಿತವರೆಲ್ಲ “ದೇವ ಮಯೂರೇಶ! ಜಯಶಾಲಿಯಾಗು” ಎಂದು ಉಚ್ಚ ಸ್ವರ  ಸಂತೋಷಗಳಿಂದ ಜಯಘೋಷವನ್ನು ಮಾಡಿದರು. ಅತಿ ವೇಗ ಗತಿಯಿಂದ ರ್ಹಾಇದ ವಿಮಾನ ಅಲ್ಪಕಾಲದಲ್ಲೇ ದೇವನ ಸನ್ನಿಧಿಯನ್ನು ಸೇರಿತು. ಆಗ ಜನರು ಬಹಳ ಹರ್ಷಗೊಂಡು ರಾಜನ ಪುಣ್ಯವನ್ನು ಕೊಂಡಾಡಿದರು. ದೇವನ ಸನ್ನಿಧಿಯನ್ನು ಹೊಂದಿದವರೆಲ್ಲರೂ ಅವರವರ ಪುಣ್ಯಾನುಗುಣವಾಗಿ ತಕ್ಕ ಸ್ಥಾನಗಳನ್ನು ಪಡೆದರು. ಸೋಮಕಾಂತ ಮಹಾರಾಜನು ದೇವನಲ್ಲಿ ಐಕ್ಯವನ್ನೇ ಹೊಂದಿದನು. ಎಂದು ಹೇಳಿದ ಸೂತರು ಪುರಾಣ ಶ್ರವಣಕ್ಕೆ ದೊರೆಯುವ ಮಹತ್ಫಲವನ್ನು ಹೇಳುವೆನೆಂದು ನುಡಿದುದು.</a></span></li>
	</ul>
	</li>
	<li id="li_id43"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0273.djvu&amp;zoom=page" target="_blank">೧೫೪ನೆಯ ಅಧ್ಯಾಯ</a></span>
	<ul class="dnone" id="ul_id23">
		<li id="li_id44"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0273.djvu&amp;zoom=page" target="_blank">ಸೋಮಕಾಂತ ಮಹಾರಾಜನು ಗಣಪತಿಯ ಮಹಿಮೆಯ ಬಗ್ಗೆ ದೇವದೂತರನ್ನು ಪ್ರಶ್ನಿಸಿದ ವಿಷಯ ನಮಗೂ ತಿಳಿಯುವಂತೆ ಮಾಡು ಎಂದು ಸೂತರನ್ನು ಸೌನಕಾದಿ ಋಷಿಗಳು ಪ್ರಶ್ನಿಸಲು, ವ್ಯೋಮಮಾರ್ಗದಲ್ಲಿ ಚಲಿಸುತ್ತಿದ್ದ ವಿಮಾನ ಕಾಶೀನಗರದ ಮೇಲ್ಭಾಗಕ್ಕೆ ಬರಲು, ಅಲ್ಲಿ ನೆಲೆಗೊಂಡ ಮಹಾ ಗಣಪತಿಯ ದಿವ್ಯ ಮೂರ್ತಿಗಳ ಹೆಸರು, ಮಹಾತ್ಮ್ಯ ಇವನ್ನು ಹೇಳಬೇಕೆಂದು ರಾಜನು ದೂತರನ್ನು ಕೇಳಿದನು. ಆಗ ದೂತರು ಐವತ್ತಾರು ಗಣಪತಿ ಮೂರ್ತಿಗಳ ದಿವ್ಯ ನಾಮಗಳನ್ನೂ, ಮಹಿಮಾತಿಶಯವನ್ನೂ, ಆಯಾಮೂರ್ತಿಗಳು ನೆಲೆಸಿರುವ ಆವರಣ ವಿಶೇಷವನ್ನೂ ವಿವರವಾಗಿ ವರ್ಣಿಸಿದರು. ಅನಂತರ ಎಲ್ಲರೂ ಆನಂದಮಗ್ನರಾಗಿ ದೇವನ ಸನ್ನಿಧಿಯನ್ನು ಪಡೆದರು.</a></span></li>
	</ul>
	</li>
	<li id="li_id45"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0279.djvu&amp;zoom=page" target="_blank">೧೫೫ನೆಯ ಅಧ್ಯಾಯ</a></span>
	<ul class="dnone" id="ul_id24">
		<li id="li_id46"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0279.djvu&amp;zoom=page" target="_blank">ಫಲಶ್ರುತಿ</a></span></li>
	</ul>
	</li>
	<li id="li_id47"><img src="images/plus.gif" alt="" onclick="display_block(this)" /><span class="s1"><a href="../Volumes/279/index.djvu?djvuopts&amp;page=0297.djvu&amp;zoom=page" target="_blank">ಪರಿಶಿಷ್ಟ</a></span>
	<ul class="dnone" id="ul_id25">
		<li id="li_id48"><img src="images/bullet_1.gif" alt="" /><span class="s2"><a href="../Volumes/279/index.djvu?djvuopts&amp;page=0297.djvu&amp;zoom=page" target="_blank">ಸೌಭರಿ ಮಹರ್ಷಿಗಳು</a></span></li>
		<li id="li_id49"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0298.djvu&amp;zoom=page" target="_blank">ವ್ಯಾಸರು</a></span></li>
		<li id="li_id50"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0300.djvu&amp;zoom=page" target="_blank">“ಗೌರ್ಯಂಕಮಲಸಂಭೂತ” ಎಂಬುವರ ಇತಿಹಾಸ</a></span></li>
		<li id="li_id51"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0301.djvu&amp;zoom=page" target="_blank">ವೈಶಂಪಾಯನರು</a></span></li>
		<li id="li_id52"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0301.djvu&amp;zoom=page" target="_blank">ಚ್ಯವನರು</a></span></li>
		<li id="li_id53"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0304.djvu&amp;zoom=page" target="_blank">ಶ್ರೀ ಗಣೇಶಪದದ ವ್ಯುತ್ಪತ್ತಿ</a></span></li>
		<li id="li_id54"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0304.djvu&amp;zoom=page" target="_blank">ಗಣಪತಿಯ ಉತ್ಪತ್ತಿ ಬಗ್ಗೆ ಇತರ ಇತಿಹಾಸ</a></span></li>
		<li id="li_id55"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0318.djvu&amp;zoom=page" target="_blank">ಲೋಮಶರು</a></span></li>
		<li id="li_id56"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0319.djvu&amp;zoom=page" target="_blank">ಸಂಬರ್ಗವಿದ್ಯೆ</a></span></li>
		<li id="li_id57"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0322.djvu&amp;zoom=page" target="_blank">ಗುಹ್ಯಕೇಶ</a></span></li>
		<li id="li_id58"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0323.djvu&amp;zoom=page" target="_blank">ಶ್ರೀ ಗಣಪತಿಯ ವಿವಿಧ ಮೂರ್ತಿಗಳು</a></span></li>
		<li id="li_id59"><img src="images/bullet_1.gif" alt="" /><span class="s1"><a href="../Volumes/279/index.djvu?djvuopts&amp;page=0341.djvu&amp;zoom=page" target="_blank">ಶ್ರೀ ಗಣಪತಿಯ ಮಹಿಮೆ  ಪೂಜಾದಿಗಳ ವ್ಯಾಪ್ತಿ</a></span></li>
		</ul>
</li>
		</ul>
</div>           
        </div>
        <div id="footer">
			<div class="copyright"><p><a href="http://www.srirangadigital.com" target="_blank">Digitized by Sriranga Digital Software Technologies Pvt. Ltd.</a></p></div>
        </div>
    </div>
</body>
</html>
